Sura ya 20: Yeye ni mshindi dhidi ya Kifo
=========================================

Lengo la injili ya yohana lilithibitishwa katika sura ya ishirini kama tunavtoona uthibitisho wa uungu wa Yesu kristo Bwana, kama mwokozi aliyefufuka. Ilikuwa ni jambo moja kwa mtu kumuinua mtu mwingine kutoka kwa wafu, ila ni jambo kubwa kuinuka mwenyewe kutoka nje ya kaburi.

## Kaburi la Yesu lilikuwa tupu (20:1-10)

Kama ilivyoelezwa kwenye sura ya mwisho, mwili wa Yesu uliandaliwa kwa maziko na Yusufu na Nikodemo na kulazwa kaburini. Mwili ulibebwa, miguu katika sehemu ya wazi na kichwa katika sehemu ya ndani zaidi ndani.

Baadhi ya wanawake waliona sehemu ambayo Yusufu na Nikodemo walilaza mwili wa Yesu, na wakarudi nyumbani kuandaa mchanganyiko wa manemane na uudi kuandaa mwili wake kwa maziko. Hawakurudi kuupaka mwili manukato na marhamu, kwa kuwa ilikuwa Ijumaa na maandalio ya Sabato ikaanza kuingia kama ilivyoamriwa na sheia ya Wayahudi hawakutakiwa kufanya kazi (Luka 23:54–56).

Hata siku ya kwanza ya Juma ilipoanza kupambazuka, hawa wanawake, nao ni Mariamu Magdalena, Mariamu mamaye Yakobo, na mwanamke aliyeitwa Yoana, wakarudi kaburini kuandaa mwili. Walipokwenda kulitazama kaburi, tazama palikuwa na tetemeko kubwa la nchi kwa sababu malaika wa Bwana alishuka kutoka mbinguni, akaja akaliviringisha lile jiwe akalikalia. Wale walinzi wakirumi waliokuwa wakilinda kaburi wakatetemeka wakawa kama wafu machoni pa hao malaika (Mathayo 28:1–4). Wanawake walilitazama kaburi kumbe mwili wa Bwana Yesu ulikuwa haupo na malaika wawili walikuwa wamesimama hapo. Hawa malaika waliwakumbusha wale wanawake unabii wa Yesu kufufuka kwake baada ya siku tatu na kuwaambia wanafunzi kuwa Yesu amefufuka (Luka 24:1–8, Marko 16:6–8).

Linganisha ufufuo aina mbili

<table>
 <tr>
 <td>Lazaro</td>
 <td>Yesu</td>
 </tr>
 <tr>
 <td>Yohana 11</td>
 <td>Yohana 20</td>
 </tr>
 <tr>
 <td>Lazaro alitoka kaburini akiwa amefungwa sanda miguuni na mikononi na uso wake amefungwa leso. Yesu akawaambia, Mfungueni, mkamwache aende zake.</td>
 <td>Yesu aliacha sanda kaburini. Sanda hazikuondolewa, lakini zilikuwa kama zilivyokuwa zimelazwa. Hakupata tatizo kuwaacha. Aliliacha kaburi sanda zikiwa zimemuacha.</td>
 </tr>
</table>

Hii siku ya mwisho/Kizazi cha Lazaro kinahitaji kusikia huu ujumbe kuwa sanda inahitajika kaburini. Ulimwengu na mambo ya mwili ni kwa mauti. Hupaswi kuleta sanda nje haihitajiki katika maisha yako. Usilete kanisani ishi maisha yaliyotengwa! 

Wanawake walikimbia kuwapasha wanafunzi habari nzuri. Tisa kati ya kumi na moja maneno yao yakaonekana kama upuzi kwao (Luka 24:9–12), lakini Petro Yohana aliondoka akaenda mbio kaburini na Mariamu Magdalena. Yohana aliyekuwa mdogo wa Petro, alifika kaburini kwanza na kutazama ndani, lakini hauingia ndani. Waliziona sanda palipokuwa pamelazwa mwili, ila hawakuwaona malaika waliozungumzwa na wale wanawake. Walirudi nyumbani, ila Mariamu Magdalena alisimama nche ya kaburi akilia.

## Yasu akimtokea Mariamu Magdalena (20:11-18)

Baada ya muda akisimama akilia, Mariamu akanyamaza na kulitazama kaburi labda kuangalia mara ya mwisho alipokuwa amelazwa Bwana wake. Hata kama alifikiri kuna mtu aliyeuiba mwili lakini kamwe asingejua umepelekwa wapi. Alipotazama ndani aliona malaika wawili wamekaa alipokuwa amelazwa Yesu. Mmoja akamuuliza kwanini alikuwa analia, akajibu kwasababu sijui ulipo mwili wa Yesu.

Mariamu akageuka, kwasababu hakuweza kuwatazama na akamuona mtu amesimama katika bustani. Labda kwasababu macho yake yalipigwa upofu, au kwasababu ya machozi au hakutaka kumtazama usoni, Hakutambua kama huyo mtu ni Yesu, ila alifikiri alikuwa ni mtunzaji wa bustani. Yesu alimuuliza Mariamu kwa nini alikuwa analia na alikuwa anatafuta nini bustanini. Mariamu alifikiri labda huyo “mtunza bustani” alichukuwa mwili wa Yesu au labda alimuona aliyeuchukuwa mwili wa Yesu na kumuuliza ili aweze kuutunza mwili.

Yesu kwa ufupi alijibu kwa kusema jina lake, na alifanya hivyo ili aweze kujua alikuwa nani. Alilia kwa sauti “Raboni” na kumkumbatia,  ila Yesu akamwambia usinishike kwa maana sijapaa kwenda kwa Baba. Alimwambia arudi kwa wanafunzi na kuwaeleza amemuona Yesu na mapema ataenda mbinguni.

## Yesu anawatokea wanafunzi (20:19-29)

### Anawatokea kwa mara ya kwanza (18:19-25)

Wanafunzi hawakujua nini kilitokea kwa habari ya mwili wa Yesu, ila walichokijua ni kwamba haukuwepo. Wayahudi walihisi kabisa kabla ya hiyo siku kuwa wanafunzi wangejaribu kuiba mwili ili kuonekana kama Yesu amefufuka, na ndiyo maana waliweka walinzi kaburini. Wanafunzi walifikiri kwamba Wayahudi wangewalaumu kwakutokuwepo mwili na wangewatesa kwasababu yahilo. Wote isipokuwaTomaso kwa siri walikutana ndani ya nyumba na kufunga milango yote na madirisha ili kujiepusha na Wayahudi.

Wanafunzi wangeweza kuwafika wayahudi mahali halisi walipokuwepo lakini Yesu yeye alitambua kabisa mahali walipo. Jumapili hiyo hiyo jioni alitokea katikati yao japokuwa milango ilikuwa imefungwa. Akawaonyesha mikono yake iliyokuwa imetobolewa kwa misumari na ubavu wake uliokuwa umetobolewa kwa mikuki ya askari. Mambo haya yalithibitisha kabisa kuwa alikuwa ndiye Yesu halisi aliyekuwa amesulubiwa na wanafunzi walifurahia uwepo wake. Yesu alizungumza nao maneno ya kutia moyo pamoja na kuwapa ahadi ya nguvu ya Roho Mtakatifu.

### Alivyotokea kwa mara ya pili (18:26-29)

Baada ya Yesu kuwaacha wanafunzi waliondoka na kumkuta Tomaso kumweleza yaliyotokea. Tomaso hakutaka kuamini na kusema kwamba njia ya kumwaminisha ni pale atakapoona makovu ya misumari mikononi mwake kutia kidole chake katika ubavu wake yeye mwenyewe. Siku nane baada ya hilo, wanafunzi walikusanyika tena na maadhimio ya Tomaso yalitimia. "Yesu alitokea tena katikati yao na kusema, amani iwe kwenu.” Kisha akamwambia tomasolete hapa kidole chako uitazame mikono yangu uulete mkono wako uutie ubavuni mwangu wala usiwe asiyeamini bali aaminiye. Kwa hili Tomaso alijibu kwa imani na kusema, “Bwana wangu na Mungu wangu.”

Usisubiri kuona ndipo uamini! Mtu yeyote anaweza kuamini akiwa amejionea mwenyewe, lakiniinahitaji imani halisi kuamini maneno ya Mungu wakati hata hujaona hata dalili za utimilifu wake.

## Kusudi la injili ya Yohana (20:30, 31)

- Kumthibitisha Yesu kama Mesia.
- Kumuonyesha yeye kama mwokozi na mtoa uzima. 
- Kuwafanya wanadamu wamwamini.
- Kuwaonyesha wote wamwaminio kuwa wana uzima wa milele.