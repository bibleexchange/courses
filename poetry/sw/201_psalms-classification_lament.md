## Zaburi za maombolezo

### Utangulizi

#### Maana ya zaburi za maombolezo

Nini maana ya "zaburi ya maombolezo?" Zaburi hizi zina kilio cha ukombozi au ulinzi na zinashungulikiwa moja kwa moja na Mungu. Ni zidi ya malalamiko ya kihisia kwa Mungu, bali zina sifa mbalimbali na tata. "Zaburi ya ombolezo inafanana na uzoefu, hivyo inafikisha simulizi. Inawasilisha hii ndani ya muundo wa vipimo, hivyo ni mashairi. Inauliza kitu kwa Mungu, hivyo ni sala. Inaongoza kesi, hivyo ni majibizano. Inaonyesha imani, hivyo ni theolojia."<sup>[1]</sup>

#### Muundo wa zaburi ya maombolezo

Maombolezo mengi yana sehemu nne: sala, malalamiko, dua, na hitimisho. Ili kutusaidia kuelewa, tutaangalia Zaburi 13 kama kielelezo cha muundo wa zaburi ya maombolezo.

##### Sala

Zaburi ya maombolezo huanza na ombi la mwanzo kwa Mungu. Nyingi huanza na neno "nihurumie, Ee Mungu."

_Katika mfano wetu wa Zaburi 13, sala ni 13:1._

##### Malalamiko

Sehemu hii inatoa sababu kwanini mwimba zaburi anaomba. Inazungumzia kuhusu matatizo yanayosababisha malalamiko. Baadhi ya sababu za malalamiko ni:

* magonjwa (6; 13; 38; 39; 69; 88)
* kashfa (64:3; 57:4; 140:3, 9)
* Aibu ya marafiki na familia (55:12–14, 20; 31:11; 35:11; 69:8, 20; 88:8, 18)

Wakati mwingine mwimba zaburi pia anamlalamkia Mungu mwenyewe. "Wanasema siyo tu 'mimi maliteswa,' bali mara nyingi 'umenitesa.'"<sup>[2]</sup> Wakati mwingine mwimba zaburi anapata hukumu za Mungu, na anatubu kwasababu ya hukumu hiyo. Mfano mmoja ni Zaburi ya 51, ambayo ilifikiriwa kuwa toba za Daudi baada ya dhambi yake na Bathsheba (2 Sam. 11–12). Wakati mwingine, alijiskia amekuwa mwenye haki na kwamba Mungu alimuonea kwa kumwadhibu.<sup>[3]</sup>

Katika zaburi hizi kuna mazungumzo kuhusu _maadui_. Inaweza kuwa haya yalikuwa majeshi halisi ambayo yaliwakabili wana wa Israel, lakini pia zinaweza kuwamifano ya watu waliosimama kinyume na kanuni za Yehova.<sup>[4]</sup>

_Katika mfano wetu, malalamiko ni 13:2._

##### Dua

Sehemu hii inaomba msaada na motisha au sababu za kwanini Mungu lazima asaidie. "Wakati mwingine zaburi inaweza kujumuisha mashtaka ya hatia, mfano 'Nitanawa mikono yangu kwa kutokuwa na hatia' (26:6) au ukiri wa dhambi, mfano 'Maana nimejua mimi makosa yangu, na dhambi yangu i mbele yangu daima' (51:3), japokuwa mara nyingi wala ipo."<sup>[5]</sup> Zaburi hizi nyingi zina maswali yaliyojibiwa na Mungu.

_Katika mfano wetu, dua ni 13:3&ndash;4._

##### Hitimisho

Hitimisho la zaburi za maombolezo kwa kawaida huwa na sifa kwa Mungu. Inashangaza kuona mzungumzaji akibadilika kutoka kuvunjika moyo sana hadi kuhisi kuwa na tumaini katika Mungu. Inawezekana kwamba baada ya dua hilo na kabla ya hitimisho kwamba kuhani alitoa baraka fulani isiyoandikwa ambayo ilimfanya msemaji apate tena tumaini lao kwa Mungu. 

_Katika mfano wetu, hitimisho ni 13:5&ndash;6._

### Zaburi za maombolezo binafsi

Kuna zaburi 56 za maombolezo, ambazo zimegawanyika katika maombolezo binafsi na maombolezo ya kitaifa.

Zaburi za maombolezo binafsi ni 5–7, 13, 17, 22, 25, 26, 28, 31, 35, 36, 38, 39, 42, 43, 51, 54–57, 59, 61, 63, 64, 69–71, 86, 88, 102, 109, 120, 130, 140–143.

### Zaburi za maombolezo ya kitaifa

Zaburi za maombolezo ya kitaifa ni 12, 44, 58, 60, 74, 77, 79, 80, 82, 83, 85, 90, 94, 106, 108, 123, 126, na 137. "Katika zaburi hizi, Waisrael walitoka katika tamko la kuumiza na hasira, kuwasilisha kwa Mungu, na mwisho kusimamisha."<sup>[6]</sup> Katika zaburi hizi, kuna imani katika ukombozi wa Mungu, lakini zinachanganya "maombolezo ya sifa, kwasababu wanafahamu zaidi kwamba Mungu habadiliki, upendo usioshindwa wataokolewa mwisho."<sup>[7]</sup>

### Kueleza kuchanganyikiwa kwetu kwa Mungu

Nyingi za zaburi hizi zina malalamiko na shutuma kali dhidi ya Mungu. Kwa mfano, Zaburi ya 13:1 inasema, "Ee BWANA, hata lini utanisahau, hata milele? Hata lini utanificha uso wako?" Waisraeli walipokuwa jangwani, walilalamika, na Mungu aliwakasirikia kwasababu ya malalamiko yao (Hesabu 14:26&ndash;30). Je malalamiko katika zaburi yanatofautianaje na malalamiko ya wana Waisraeli?

* Waisrael waliongea kuhusu Mungu (kama ilivyokuwa) nyuma yake. Walizungumza kama vile wamekata tamaa kwa Mungu.
* Malalamiko ya mwimba zaburi yamezungumzwa moja kwa moja kwa Mungu. Mwimba zaburi hakukata tamaa kwa Mungu lakini anaelezea kinyume chake. 
* Bila kujali hisia walizokuwa nazowalizikabidhi kwa Mungu, lakini katika mazingira ya kuomba msaada na kuwa na tumaini kwamba atawajibu dhiki zao.

Maombolezo ni maarufu sana katika maombi ya Waisrael. Hii inatuonyesha sisi kwamba maombi ya "dhiki na mshangao katika maisha ya imani siyo alama ya upungufu wa imani, kitu cha kuiondoa ile tabia au kuweka nyuma ya mtu, lakini badala yake ni asili kwa asili ya imani."<sup>[8]</sup> Wakati mwingine tunaimba nyimbo za furaha tu au sifa, lakini tukiondoa nyimbo za maombolezo, Tunahitimisha kwamba "mambo magumu ya haki ni maswali yasiyofaa kupeleka katika kiti cha enzi, kwasababu kiti cha enzi kinaonekana kuwa eneo la sifa tu."<sup>[9]</sup> Zaburi za maombolezo zinatufundisha sisi kwamba "Mungu anahusika katika kila kipimo cha maisha." Kama hatutaleta shida zetu kwa Mungu kwa njia ya maombolezo, basi kils tulichonacho ni wasiwasi na kukata tamaa kwasababu ya shida zetu.<sup>[10]</sup>

Lakini vipi kuhusu sisi leo? Je Wakristo waeleze malalamiko yao dhidi ya Mungu? Maandamano kuelekea kwa Mungu yanaeleweka katika Agano la Kale, kwasababu katika mpango kanuni kuu zilikuwa baraka za wale waliotunza agano na laana za wale ambao hawakutunza agano. Kama mtu mmoja aliyekuwa mwenye haki katika kutunza agano waliteseka, halafu inaonesha kama siyo haki. Lakini katika mpango mpya, Yesu na maaskofu wanaeleza vizuri kuwa mwenye haki atapata mateso. Kristo aliteseka, na akasema kwamba ata sisi tutateseka (Yoh. 6:33).<sup>[11]</sup> Tutatakiwa kuendelea kupeleka mizigo yetu kwa Mungu, lakini hatutakiwa kushangaa tunapopitia mateso. Hatupaswi kuogopa kushiriki hisia zetu na Mungu, kwa sababu tayari anajua mawazo ya mioyo yetu hata kama hatuyasemi (Zaburi 139:1&ndash;4).

---------------------------------------------------------------------------------------------------

<small>
* [1] Broyles, C. C. (1989). The Conflict of Faith and Experience in the Psalms: A Form-Critical and Theological Study (Vol. 52, p. 13). Sheffield: Sheffield Academic Press.
* [2] ibid, p. 15
* [3] The Conflict of Faith and Experience in the Psalms, p. 21
* [4] The Psalms as Christian Lament, p. 30
* [5] Psalms, John Day, p 19
* [6] The Psalms and the Life of Faith, p. 99
* [7] The Psalms as Christian Lament, p. 35
* [8] The Psalms as Christian Lament, quoting R. W. L. Moberly, “Lament,” NIDOTTE, IV, 879.
* [9] Miller, P. D. (1995). Introduction. In P. D. Miller (Ed.), The Psalms and the Life of Faith (p. 107). Minneapolis: Fortress Press.
* [10] ibid, p. 108
* [11] The Psalms as Christian Lament, p. 28
</small>

