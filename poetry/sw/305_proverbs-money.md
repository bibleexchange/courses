## Kitabu cha Mithali kinasema nini kuhusu fedha

Fedha ni somo muhimu sana. Inaweza isionekane kama somo la kiroho, lakini linaweza kuathiri maisha yetu ya kiroho katika njia hasi kamahatutazitumia kwa usahihi. Paulo alimuambia Timotheo kwamba shina moja la mabaya ya kila namna ni kupenda fedha (1 Tim. 6:10). Matatizo mengi ya ndoa yanasababishwa na pesa. Ushauri wa kisasa unasema usifanye biashara na ndugu au rafiki kwasababu inaweza kuleta ugomvi. Matatizo haya si mapya, na kuna baadhi ya mashauri katika kitabu cha Mithali inayosaidia kutengeneza tabia zetu kwa habari ya utajiri na namna ya kutumia utajiri wetu. 

Mithali inazungumza kuhusu pesa na utajiri mwingine wowote kama vile mashamba, mavuno mengi, na vingine vyote tunavyovimiliki. Hii ni asili kwaajili ya utamaduni wa kilimo ambapo baadhi ya watu walifanya biashara pamoja.

### Fedha zinatoka wapi?

Kwa kusoma mithali, tunaweza kukusanya orodha ya vitu vinavyoleta mafanikio kwa watu:

* Hekima (8:18, 21)
* Bidii (10:4; 12:11; 12:27)
* Mungu (10:22)
* Haki (13:21–22, 25; 15:6)
* Utii (13:18)

Ukisoma mistari hiyo, unaweza kufikia hitimisho kwamba watu watu wenye utajiri ni wale wanaompenda Mungu, wenye hekima, na wenye bidii. Lakini kwanini watu wengi wenye utajiri ni waovu (28:6), ujinga (30:22), na uvivu?

#### Mungu hutoa baadhi ya Baraka kwa watu wote

Wote walio matajiri na masikini wameumbwa na Mungu (22:2). Watu wote wanatokana na uumbaji wake na hivyo anawapenda wote na anawajali wote. Pia anawajali hata waovu. Yesu alitoa mfano wa msemo huu kwamba Mungu huwanyeshea mvua wenye haki na wasio haki (Matayo 5:45). Mtu anaweza kubarikiwa kimwili, lakini haimaanishi kuwa Mungu anapendezwa nay ale wanayofanya.

#### Faida za kufanya kazi kwa bidii ni kanuni ya wote

Tunapaswa kukumbuka kwamba Mithali siyo ahadi kabisa, lakini ni kanuni. Siyo dhamana ya moja kwa moja kwamba ukiamka mapema kila siku na kufanya kazi kwa bidii kwamba utakuwa tajiri, lakini nafasi za wewe kuwa tajiri wakati ukiwa umelala kitandani ni chache sana. Mungu hutoa utajiri kwa wenye haki, lakini, yeyote hata mwenye dhambi, anaweza kufaidika katika ushauri wa kufanya kwa bidii. Zifuatazo ni kanuni za msingi kuhusu kazi zinazomhusu kila mmoja:

* Usipootesha mbegu, basi hutavuna (12:11; 28:19).
* Baadhi ya watu huzungumzia tu kuhusu kile wanachotaka kufanya, lakini mazungumzo au mawazo pekee havitakupa utajiri. Unatakiwa kuwa na vitendo katika maneno hayo (14:23).
* Kama utakaa kitandani siku nzima, shamba lako halitalimwa, hakuna yeyote atakayekulipa. Kama unataka kulipwa, unatakiwa utoke kitandani (20:13).
* Unaweza kuanza kwa kufanya kazi katika mradi Fulani, kama hutaendelea kuufanyia kazi mradi huo hautaleta matokeo (24:30–34).

#### Sio Baraka zote ni za kimwili

Kama wewe ni mwenye haki, Mungu atakubariki, lakini si lazima wakati wote Baraka hizo ziwe kwa njia ya pesa au mali zingine. Kama wanadamu, tunafikiria kwamba pesa ndio kitu muhimu katika maisha, lakini Mungu anajua kwamba kuna Baraka zingine ambazo tunahitaji zaidi ya pesa.

Katika sura ya tatu tunaona maelezo ya Mwanamke Mwenye Hekima. Mstari wa 16 unasema kwamba ana wingi wa siku katika mkono wake wa kuume, utajiri na heshima katika mkono wake wa kushoto. Katika utamaduni wa Waebrania wa kale, mkono wa kulia uliheshimika kuliko mkono wa kushoto (Mwa. 48:14; Mah. 10:12; Mat. 25:33)<sup>[1]</sup>. Hii inatuonyesha kwamba hekima inaweza kutupa utajiri, lakini utajiri sio muhimu zaidi ya maisha. Pia, mistari miwili ambayo inafuata (3:14–15) inazungumza kuhusu namna hekima ilivyo muhimu kuliko dhahabu na fedha (angalia pia 8:19 na 16:16). Fedha sio mbaya, lakini hekima ni bora. Mungu alimpa Sulemani utajiri, lakini kwasababu tu alimuomba kwanza hekima. Hekima siyo kwamba ndiyo kituy muhimu kuliko utajiri. Bruce Waltke anasema, "Utajiri ni hali inayohitajika na malipo ya hekima (angalia 3:9–10), siyo lengo la maisha ya mtu."<sup>[2]</sup> Mithali inaonyesha vitu vingi muhimu kuliko kuwa na pesa:

* Midomo ya maarifa (20:15)
* Jina jema (22:1)
* Kuwa mtu mwaminifu (19:22)
* Mwanamke mwema ni bora (31:10)
* Kutembea kwa uadilifu (19:1)
* Hofu ya Mungu (15:16–17; 16:8; 16:19)

### Pesa hazitatui matatizo

Kwanini Mungu anasema kwamba kuna vitu vingi vya thamani kuliko pesa? Ni kwasababu kuna vitu vingi ambavyo pesa haziwezi kununua. Pesa inakupa hisia za usalama (10:15), lakini pesa itashindwa (11:28). Pesa haziwezi kuokoa ndoa inayoangamia. Pesa haziwezi kukuokoa na ugonjwa usiotibika. Na pesa hazitakusaidia katika maisha yajayo (11:4, 28).

#### Pesa haziwezi kukupatia marafiki wa kweli

Ukiwa na pesa, watu wengi watapenda kujenga urafiki nawewe (14:20; 19:4; 19:7), lakini je hawa ni marafiki wa kweli? Je watu hao watahitaji kuwa marafiki zako hata ikiwa huna pesa tena?

#### Pesa haziwezi kudumu milele

Mithali 23:4–5 inasema kwamba utajiri huota mabawa na kupeperuka (angalia pia 27:23–24).

#### Pesa zinaweza kukuletea matatizo katika maisha yako

Mithali 17:1 inasema kwamba utajiri unaweza kuwa chanzo cha ugomvi nyumbani. Pia inaweza kukufanya ujivune (28:11) na wanaodai (18:23). 

### Mungu anatupa utajiri ili tushiriki pamoja na wengine

Tumeamriwa kutoa kwa Mungu (3:9–10), lakini pia tumeamriwa kusaidia masikini. Mungu atawapatia masikini (10:3; 15:25; **22:22–23**), na anaweza kututumia sisi kufanya hivyo. Tukiwa na kitu, na tuna jirani mwenye uhitaji, tunatakiwa tuwasaidie (3:27–28). Yesu alirudia amri hii wakati wa Mahubiri Mlimani (Matayo 5:42). Mungu huwapa baadhi ya watu utajiri ili kwamba wagawanye kwa wengine. Watu walio wemawatagawana vile walivyonavyo na masikini (29:7; 31:20). Sehemu ya sababu kwamba kuna umasikini katika dunia ni kwasababu ya udhalimu wa kijamii na kiuvhumi (13:23). Wale wanaowapa masikini watabarikiwa (11:24; 14:21; **19:17**; 22:9; 28:27).

#### Mungu hawasikii wale wasiosaidia masikini

Watu wote wameumbwa kwa sura na mfano wa Mungu, Na kama tukimuonea mtu yeyote, tunamtukana Mungu (14:31;17:5). Katika Matayo 25, Yesu anaelezea hadithi ya watu ambao wataadhibiwa kwasababu waliwatelekeza masikini. Anasema kwamba watu wakiwatelekeza masikini, hakika wanamtelekeza yeye (Matayo 25:41–46). Angalia pia 21:13, 28:27, na 29:14. Wale wanaowaonea masikini wataadhibiwa (22:16; 23:10–11).

### Mashauri machache kuhusu namna ya kutumia pesa

#### Weka akiba kwaajili ya kutumia nyakati ngumu

Tunatakiwa tuweke mipango kuhusu namna ya kutumia fedha (21:5). Chungu anatumiwa kama mfano wa kuweka akiba kwaajili ya nyakati ngumu (6:6–11). Hakuna wa kumweleza cha kufanya. Anajua wakati wa baridi unakuna, kwa hiyo anatakiwa kukusanya chakula. Mfanyakazi bora hahitaji kiongozi, na kwa ukweli, anaweza kuwa kiongozi (12:24). Bidii hii inaweza kukusaidia usiwe mtumwa wa mwingine. Yesu alitoa hadithi kadhaa za watu waliopewa mamlaka kwasababu ya bii zao. Angalia pia 10:5.

#### Kuombaomba kwa wengine kunakufanya uwe mtumwa (22:7; 6:1–5)

#### Yeyote anayependa anasa atakuwa masikini (21:17; 21:20; 29:3; 23:20–21)

#### Kuwa tajiri kwa haraka siku zote siyo kuzuri

Kufanya bidii kwaajili ya kitu thabiti cha kuleta malipo au faida ya wastani ni bora kulikokutafuta njia mpya za kufanya usifanye kazi au usitumie nguvu kufanikiwa (12:11). Kwa mfano, Kuna kitabu maarufu kinachoitwa _Masaa 4 ya kazi kwa wiki_, kinachowaambia watu kwamba wanaweza kufanya kazi ndogo na kupata pesa nyingi. Kazi ya masaa mengi ni ngumu, lakini kujitahidi kutsfuts njis rshisi inaweza isiwe na faida (14:4). Angalia pia 13:11, 20:21, 21:5, and 28:20–22.

#### Kutafuta utajiri kwa njia ya udanganyifu utashindwa mwishoni

Baadhi ya watu hutengeneza pesa kwa njia ya udanganyifu, lakini kutakuwa na matokeo mabaya (10:2; 11:18: **13:11**; 15:27; 21:6). Mithali inatoa maonyo kwahabari ya vipimo vya uwongo wakati wa kuuza bidhaa (20:10;20:23) na kuiba ardhi kwa kusogeza alama za mipaka (22:28; 23:10–11).

### Hitimisho

Katika Mithali 30:7–9 mwandishi anamuuliza Mungu kuhusu vitu viwili:

1. Usinifanye kuwa masikini
2. Usinifanye kuwa tajiri

---------------------------------------------------------------------------------------------------

* [1] Waltke, B. K. (2004). The Book of Proverbs, Chapters 1–15 (p. 258). Grand Rapids, MI: Wm. B. Eerdmans Publishing Co.
* [2] ibid.

