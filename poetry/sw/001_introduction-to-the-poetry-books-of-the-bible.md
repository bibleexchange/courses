# Utangulizi wa vitabu vya Hekima na Mashairi katika Bibilia

Vitabu vya Hekima na Mashairi ni Ayubu, Zaburi, Mhubiri, na Wimbo uliobora. (Katika darasa hili hatutazungumzia Wimbo Ulio bora kwa sababu ya muda.) Vitabu hivi wakati mwingine huitwa "maandishi."

## Hekima

### Hekima ni nini?

Hekima ni kuishi kulingana na mpango wa Mungu katika uumbaji.<sup>[1]</sup> Hekima hutusaidia kufanya maamuzi mazuri.

### Hekima inatofautianaje na maarifa?

Tunaona maneno "hekima" na "maarifa" mara nyinyi katika hivi vitabu. Nini tofauti ya haya maneno? Maarifa ni kuwa na uelewa wa kitu, ila unaweza kujua kitu na usifanye hivyo. Kwa mfano, unawza kujifunza mambo mengi kuhusu baiskeli kwenye kitabu. Unawza kuona picha yake, kujua sehemu zake zote, na kujua inavyofanya kazi. Lakini huwezi kusema kwamba unaweza kuendesha baiskeli mpaka uipate na kufanya mazoezi. Watu wengi wanaufahamu kuhusu mambo ya rohoni, ila hawayatumii katika maisha yao (Yakobo 1:22-25). Kuwa na maarifa tu haitoshi (Mith. 26:7, 9).

Hekima ni maarifa katika matendo. Ni kutumia maarifa katika maisha. Sulemani alikuwa na ujuzi kwa sababu alikuwa mwana wa mfalme na angekuwa na walimu wengi, lakini alimwomba Mungu hekima kwa sababu alijisikia kama mtoto (1 Wafalme 3:5-10).

### Kuna hatua tatu za Hekima

#### Mazoezi: Jinsi ya kufanya kazi, kutumia pesa, kuoa, n.k.

#### Maadili: Jinsi ya kuwa waaminifu na kuishi pamoja na wengine (Mith. 20:10; 22:28)

Katika Mithali 1:3, it inazungumza kuhusu mtu mwenye busara anapokea "haki, na hukumu, na adili."

> Kupitia kitabu cha Mithali, haki na hekima ni maneno yanayobadilishana. Huwezi kuwa na hekima pasipo kuwa na haki. Hivyo hivyo upumbavu na uovu hayawezi kutenganishwa. Tabia ya upumbavu ni uovu.<sup>[2]</sup>

#### Kiroho: Jinsi ya kuishi kwa haki mbele za Mungu

Kitabu cha Mithali na Mhubiri vinazungumzia vitu katika matendo, lakini bado ni vitabu vya kiroho. Kuna hekima ya asili katika dunia, lakini siyo nzuri kama hekima itokayo kwa Mungu (Yakobo 3:13-18). Hatuwezi kuwa na hekima ya kweli pasipo Mungu. Kumcha Bwana ni chanzo cha Maarifa (Mith. 1:7). Kukataa hekima huanzia kwenye kumkataa Mungu (Zab. 14:1).<sup>[3]</sup>

### Hekima mar azote siyo rahisi

Mfano: Mithali 13:7; 30:33

#### Mungu huficha baadhi ya mambo (Mith. 25:2)

Siyo kila mtu yuko tayari kuelewa hekima kwa undani, hivyo Mungu huficha hivi vitu ndani. Hekima ni kitu cha hatari kwa kwa mpumbavu kujaribu kutumia (Mith. 26:9). Yesu pia alificha mambo mengi katika mifano (Mat. 13:3, 10-13).

#### Misemo mingi ni kama vitendawili (Mith. 1:1- 6)

#### Tunapaswa kufanya kwa bidii ilikuelewa maana (Mith. 2:1-10)

## Mashairi

Hivi vitabu ni tofauti na vitabu vingine vya Biblia katika mtindo wa uandishi wake. Hasa yameandikwa katika mtindo wa mashairi. Zifuatazo ni tabia ushairi wa Kiebrania:

### Usawa (Usambamba)

Hii ni wakati una mistari miwili katika kifungu inayofanya kazi pamoja. Wakati mwingine mstari wa pili unakazia wazo katika mstari wa kwanza. Wakati mwingine inaonyesha kitu kinyume kwenye mstari wa kwanza. Mara nyingi, kuna mistari miwili tu, ila mara chache, kuna mistari mitatu. Mfano wa usawa ni **Mithali 18:15**.

Mfanano ni dhana ya kawaida sana katika mushairi wa Kiebrania. Tutazungumza zaidi juu yake katika sura ya Mithali.

### Kurudia (Ukariri)

Hii ni wakati neno au kifungu kimetumika kusisitizia wazo. Ni kama nyimbo zetu za kisasa, tuna kifungu kinachojirudia. Kuna mfano kwenye Zaburi 107 mstari wa 8, 15, 21, na 31 zote zina maneno mawili: "Watu wote wamsifu Bwana kwa ajili ya wema wake. Na kazi zake za ajabu kwa watoto wa watu." Kwenye Zaburi 136, kila mstari unaishia na: "Kwa maana fadhili zake ni za milele."

### Mfananisho

Hii ni wakati maneno mawili yamelinganishwa kwa kutumia maneno "kama" au "amefanana." Kwa mfano, **Zaburi 1:3**, mtu wa haki anasemwa kama mti.

### Nahau (Sitiari)

Hii ni wakati unasema kitu kimoja ni kitufulani na siyo halisi. Ni kama mfananisho, lakini **haifanyi** tumia maneno "kama" au "amefanana." Kwa Mfano, **Zaburi 3:3** inasema Mungu ni ngao. Tunajua Mungu siyo kweli ngao, ila inasemwa ni mfano kwetu kuelewa kuwa Mungu ni mlinzi wa kuwalinda watu wake.

### Nyongeza (Ukuzaji)

This is an exaggeration. Hii ni kutia chumvi/kuongeza maneno. Kwa Mfano **Zaburi 12:1** mwandishi anasema kwamba hakuna mwenye haki katika dunia yote. Tunajua kwamba siyo ukweli. Hata wakati tunahisi kama tuko wenyewe, Mungu anawatu wengi anaowaokoa (I Wafalme 19:18). Mwandishi hakuwa muongo kwa sababu ndivyo alivyohisi alivyoandika Zaburi.

### Ubinafsishaji (Uhuishaji)

Hii ni wakati unaongelea kitu ambacho hakina uhai kama vile kina uhai. Kwa Mfano, **Zaburi 98:8** inasema kwamba maji hupiga mikono yake. Tunajua kwamba maji hayana mikono, ila kelele za mawimbi ni kama kupiga mikono.

### Muundo wa hatua

Muundo wa hatua ni "muundo wa maneno au dhana ambayo kwanza na mwisho zinafanana, ya pili na inayofuata mwisho zinafanana."<sup>[4]</sup> Muundo wa hatua pia inaitwa _chiasm_ au _mfanano uliogeuzwa_. Tunaangalia Zaburi 1 kama mfano wa muundo wa namna hii:

```
A. Zab 1:1-2 - Inazungumza kuhusu mafanikio ya mwenye haki,
               tofauti na waovu katika mst. 5-6.

  B. Zab 1:3a – Mwenye haki ni kama mti ulio imara.
                Waovu ni kama makapi, hii namna tofauti

    C. Zab 1:3b – Mwenye haki hufanikiwa.

  B. Zab 1:4 – Waovu ni kama makapi ambayo hutoweka.

A. Zab 1:5-6 – Sivyo walivyo wenye haki, wapumbavu huanguka.
```

Muundo wa hatua inaweza kuwa ngumu kuelewa, lakini jambo muhimu kukumbuka ni kwamba mara nyingi wazo kuu la Zaburi liko katikati badala ya mwanzo au mwisho.

### Akrotiki (Orodha ya alfabeti)

Akrotiki ni wakati mstari wa kwanza, kifungu katika ushairi inapoanza na herufi ya kwanza ya alfabeti, basi na mstari wa pili au kifungu na kuendelea. Tunapoteza hii tunapotafsiri Bibilia kwa lugha yetu kwasababu alfabeti zimetumia herufi tofauti zaidi ya alfabeti za Kiebrania.

Zaburi 25, 34, 37, 111, 112, 119, na 145 zote zimetumia muundo huu. Mithali 31:10-31 pia umetumiwa. Nje ya vitabu vya Hekima na Mashairi, Nahumu 1:2-10 na Maombolezo sura ya 1-4 umetumia.

### Misemo ya nambari

Misemo ya nambari ni wakati herufi imetolewa, na mstari uliofuata, kunakuwa na ongezeko la namba moja. Kwa Mfano, Mithali 30:15, Mruba anao mabinti **wawili**, mstari unaofuata unasema kuna vitu **vitatu** visivyoshiba, na mstari wa mwisho unasema kuna viumbe **vine** duniani vilivyo vidogo, lakini vina akili nyingi sana. Hii inajengwa kuweka mkazo kwa kila mstari. Mifano mingine yah ii ni Mithali 6:16-19 na Zaburi 62:11-12.

<hr />

<small>
* [1] The Baker Commentary on Ecclesiastes, pg. 336
* [2] The Fear of the Lord is Wisdom, Tremper Longman, III, pg. 14
* [3] ibid, pg. 16
* [4] Stuart, D. (2009). Old Testament Exegesis: A Handbook for Students and Pastors (Fourth Edition, p. 177). Westminster John Knox Press.
</small>

