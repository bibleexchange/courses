## Zaburi za ufalme

Zaburi za kifalme zinahusu kutawala kwa mfalme, ama kwa kihistoria au kimasiya, au vyote. Zaburi za kifalme ni 2, 18, 20, 21, 45, 72, 89, 101, 110, 132, na 144.

### Umuhimu wa mfalme wa kidunia

Mkristo wa kisasa anaweza kushangaa ziko wapi zaburi zinazozungumzia kuhusu kiongozi wa kiserikali. Lakini ni lazima tukumbuke kwamba kwa Waisraeli wa zamani, mfalme alikuwa ni kiongozi wa serikali na hapo hapo ni kiongozi wa dini. "Ufalme ulikuwa, sambamba na ukuhani na unabii, moja ya taasisi tatu za msingi za Waisraeli, na inachukua mbali eneo la kati katika zaburi kuliko yoyote kati yam engine mawili."<sup>[1]</sup> "Mfalme alikuwa kiungo kikubwa katika uhamisho wa mwanzo wa Yerusalemu. Aliongoza kama mwakilishi wa Mungu duniani na kuongea na watu katika wajibu huo. Wakati huo huo, mfalme, kwasababu ya ushirika wake mzuri na Mungu, aliwawakilisha watu katika kushughulika na Mungu. Mfalme alikuwa kama mwangalizi."<sup>[2]</sup> Kuna uhusiano muhimu kati ya Mungu na mfalme katika Zaburi hizi. Mungu alimuita mfalme mwanae katika Zaburi 2:6. Mfalme alihakikisha uhusiano huu pale alipomuita Mungu baba yake katika Zaburi 89:26–27.<sup>[3]</sup>

Daudi alikuwa mfalme, na aliandika kama nusu ya kitabu. Ufalme wa Daudi ulishawishi yaliyokuwemo katika kitabu.

**Mazungumzo:** Je, tunapaswa kuimba nyimbo za taifa kanisani?

### Matukio katika zaburi za ufalme

Hatuna uhakika halisi zaburi hizi zimetumikaje katika kuabudu mila za Waisraeli wa zamani, lakini tunaweza kusema kutoka katika yaliyomo kwamba baadhi yake zilikuwa kwaajili ya matukio muhimu katika maisha ya mfalme.

#### Taji la mfalme

Zaburi 2 inasherekea taji la mfalme. Inaonyesha kwamba baaadhi ya watu waliasi dhidi ya mfalme mpya (mst. 1–3). Mungu alimtia mafuta mfalme kwaajili ya nafasi hiyo, hivyo Mungu angehukumu wale waliompinga (mst. 4–5). Zaburi ya 110 na 132 zinaonyesha kuwa ufalme wa Dawudi ni nafasi iliyochaguliwa na Mungu.

#### Wajibu wa mfalme

Zaburi ya 72 na 101 inaonyesha wajibu wa mfalme. "Kama kiongozi wa watu, mfalme anatakiwa kujitoa dhamana ya haki na uadilifu."<sup>[4]</sup>

#### Mfalme katika vita

Zaburi ya 20 ni maombi kwaajili ya mfalme kupata ushindi katika vita. Katika Zaburi ya 89 na 144 mfalme mwenyewe yuko katikati ya vita, na anamuomba Mungu msaada. Zaburi ya 18 ni maombi ya shukrani baada ya mfalme kushinda vita.

#### Harusi ya mfalme

Zaburi 45 ni kuhusu harusi ya mfalme.

### Masihi katika zaburi za kifalme

Toleo la mwisho la kitabu cha Zaburi lilivyokamilika, ilikuwa ni baada ya uhamisho wa babiloni wa Waisraeli. Hii ina maana kuwa hakukuwa na mfalme aliyekaa katika enzi kwa Israeli. Basi kwanini walihifadhi hizi nyimbo kuhusu mfalme katika vitabu vyao vya nyimbo? Inawezekana kwamba maandiko haya yalianza kufasiriwa kama ahadi ya Masihi ambaye angekuja kutoa na kutawala juu ya Israeli. Jina _Masihi_ (ambalo lilitafsiriwa "aliyepakwa mafuta") hutumiwa mara tisa katika hizi zaburi kumi na moja, na kitenzi "kuwa mafuta" hutumiwa mara mbili.<sup>[5]</sup> Hivyo tuna matumizi mawili ya zaburi hizi: 1) Tafsiri ya kihistoria, ambapo _mfalme_ ni mfalme wa Kihisraeli, na 2) tafsiri ya kinabii ambapo _mfalme_ ni Masihi, Kristo wa Agano Jipya. Hivyo sababu ya msingi kwamba zaburi hizi ziliunganishwa katika toleo la mwisho la zaburi ilikuwa kwamba kulikuwa na tumaini kwa wakati ujao.<sup>[6]</sup>

Agano Jipya linathibitisha kwamba zaburi ilikuwa unabii wa Yesu. "Agano Jipya limenukuu kutoka katika kundi hili la zaburi angalau mara kumi na tano, nukuu zote hizo zilizochukuliwa kutoka kwenye Zaburi ya 2 (mara 6), 18, 45, na 110 (mara 7). "<sup>[7]</sup> "Hivyo, Agano Jipya linatokana na zaburi hizi kuthibitisha ubora wa Kristo: juu ya malaika, juu ya Daudi, na juu ya ukuhani wa Haruni. Mwandishi kwa Waebrania ananukuu Zaburi 45:6–7 kushuhudia kwa ubora wa Kristo juu ya malaika (Waebrania 1:8–9). Pia anajenga kwa Zaburi 2:7 na 110:1 kwa kusudi hilo hilo (Waebrania 1:5 na 1:13 kwa mtiririko)."<sup>[8]</sup>

---

<small>
* [1] Encountering the Psalms, p. 453
* [2] A Guide to Studying the Psalter, p. 153
* [3] Encountering the Psalms, p. 458
* [4] A Guide to Studying the Psalter, p. 153
* [5] Encountering the Psalms, p. 465
* [6] A Guide to Studying the Psalter, p. 152
* [7] Encountering the Psalms, p. 465
* [8] Encountering the Psalms, p. 469
</small>
