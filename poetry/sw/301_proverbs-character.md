## Mithali husema nini kuhusu tabia

### Utangulizi

Hekima italeta tabia nzuri ndani yetu. David Bland, mwandishi wa _Mithali na Uumbaji wa Tabia_, alisema kwamba "hekima siyo maudhui ya kutuacha tulivyo lakini inasisitiza kwamba tujiachilie kubadilishwa na nguvu za Mungu." Lengo la vitabu vya hekima ni kutubadilisha vile tulivyo. Hatuwezi kutegemea tabia hii kuonekana katika kutengwa, lakini tabia nzuri huzalishwa katika jamii. Bland pia anasema kwamba:

> Tabia, nguzo hiyo ya fadhila inayoumbwa katika tabia, ni zao la mahusiano binafsi ya mtu na Mungu pamoja na wanadamu wengine. Kadiri ya tabia hii kuwa ni asili ya matokeo ya kukua kwa hekima, ni muhimu kutambua kwamba hekima, kama inavyoonyeshwa katika mithali, ni mahusiano. Tukija katika uhsiano na Mungu na kujihusisha na maisha ya wengine, tabia huchukua umbo. Tabia, katika kuumbwa na mahusiano haya, huvifufua, daima huburudisha uhusiano wetu na Mungu na wengine pia.<sup>[1]</sup>

Tabia njema ni kitu cha thamani. Mithali 22:1 inasema kwamba heri kuchagua jina jema kuliko mali nyingi (angalia pia 16:17, 19:1, 20:7, 20:11, 21:29, na 28:6). Uthamani wa tabia njema unadhihirishwa na namna itakavyotuweka salama mbali na hatari za maisha. Mithali 10:9 inasema aendaye kwa unyofu huenda salama bali apotoshaye njia zake atajulikana (angalia pia 11:3 na 28:18). Sasa tutaangalia sifa za tabia njema.

### Haki

Kitabu cha mithali siyo tu orodha ya sheria za kimaadili za asili, lakini sheria hizi zilianzishwa katika dini na imani katika Mungu. Jamii nzima ya Waizraeli na serikali zilipenyezwa na imani katika Mungu. Kwasababu ya hii, haki ni sifa muhimu katika kitabu cha Mithali. Soma Mithali 10:6–7.

### Uthabiti/uvumilivu

Mambo yatakayotufanya imara:

* Hekima (4:6; 24:3)
* Busara (4:25–27) 
* Haki (10:25; 12:3)
* Imani kwa Mungu (16:3)

### Bidii

> Mithali 21:5—Mawazo ya wenye bidii huuelekea utajiri tu;  
> Bali kila mwenye pupa huuelekea uhitaji.

Angalia pia 11:27, 12:24, 12:27, na 13:4.

### Unyenyekevu

Mungu anachukizwa na kiburi na majivuno. Mithali sura ya sita inaorodha ya vitu saba anavyovichukia Mungu. Kitu cha kwanza kwenye orodha ni kiburi (6:16–17a; ona pia 21:4). Kwakuwa Mungu anachukizwa na kiburi ataadhibu wanaojivuna (15:25; 16:5) na lazima tushirikishe shauku yake kwa hili (8:12–13).

Nini maana ya kuwa mnyenyekevu? Mtu mnyenyekevu hajisifu mwenyewe (hajivuni) (27:2; 25:27). Tunapokuwa wanyenyekevu, tunaonyesha kuwa tunamwamini Mungu (28:26). Unyenyekevu huleta baraka (28:26) na heshima (15:33), wakati kiburi huleta aibu (11:2), ugomvi (13:10; 21:24), na uaribifu binafsi (16:18; 18:12; 29:23).

### Kuridhika

Kunaweza kuwa na vitu vingi vizuri sana. Kuridhika hututenga na vishawishi (25:16). Kuridhika huthamini vitu vya rohoni zaidi ya vitu vya mwilini (15:16–17). Ni rahisi kuona wivu kwaajili ya waovu ambao wana vingi kuliko sisi, lakini tunatakiwa kukumbuka kwamba pesa haina faida katika umilele (23:17–18; 24:1–2; 24:19–20). Tujifunze kuridhika, kwasababu wivu kamwe hautoshelezi (30:15–16). Wivu utatuharibu sisi kama hatutaacha (14:30).

### Uvumilivu

Uvumilivu ni tabia yenye nguvu. Mithali 16:32 inasema kwamba "asiye mwepesi wa hasira ni mwema kuliko shujaa." Mpumbavu hupata hasira mapema, bali mwenye busara ni mvumilivu (14:29; 29:20). Mtu mvumilivu hutafuta amani, bali kama tuna hasira, tutafanya watu wengine kuwa na hasira (15:18; 19:11).

Uvumilivu katika kazi zetu utaleta matokeo. Watu wengi wanataka kuwa na utajiri haraka, ila kazi yenye bidii huelekea utajiri (28:20; 13:11; 20:21; 21:5).

Uvumilivu hukuweka mbali na dhambi (19:2), huonyesha imani kwa Mungu (20:21), na pia inaweza kubadilisha mawazo ya watu wengine (25:15).

### Hitimisho

Tamaduni za kale za Waisraeli, watu watu walikuwa wanavutiwa kwa heshima na aibu. Aibu ya mtu mmoja ilikuwa aibu ya familia nzima. Mithali inasema mwana mpumbavu ni aibu kwa wazazi wake (10:5) na mwanamke mpumbavu ni aibu kwa mumewe (11:16; 12:4). Mtu wa tabia nzuri atakuwa na heshima (21:21), bali mtu wa tabia mbaya atapata aibu (13:5; 18:3).

---------------------------------------------------------

<small>
* [1] Dave Bland, *Proverbs and the Formation of Character*
</small>

