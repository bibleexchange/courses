## Zaburi za hekima

### Utangulizi

Zaburi hizi hazielekezwi kwa Mungu bali ni kwa ajili ya wale wanaosikiliza. Misamiati yake inashirikiana na mawazo ya hekima za kitabu cha Ayubu, Mithali, na Mhubiri. Zaburi za hekima ni 1, 14, 37, 49, 52, 53, 73, 75, 91, 112, 119, 127, 128, 133, na 139. Wengine wanafikiria 32, 34, 78, 90, 105, 106, na 111 pia kuwa zaburi za hekima.[1] Sehemu za zaburi zingine zina ushawishi mkubwa wa hekima, kama vile 19:7–14, 94:8–15, na 97:10–12.[2] Baadhi ya zaburi za hekima zaidi ziko kama maelekezo kwa maisha yaliyotolewa katika Mithali (kama vile 1 na 112) na zingine ziko kama maswali kuhusu maisha ambayo yaliulizwa katika Ayubu na Mhubiri (37, 49, na 73).[3] Zaburi 119, 19B, na 1 wakati mwingine ziliitwa _Zaburi za Torati_ kwasababu ya msisitizo katika sheria ya Mungu.[4]

Zaburi za hekima zinasisitiza mafundisho ya wanaume wa hekima wa Israeli, tafakari za sheria, njia za haki dhidi ya njia za waovu, na umuhimu wautendaji wa haki. Kwa mara nyingi zinahusika na mada kama vile udhalimu wa maisha na haki ya Mungu, wajibu wa kuchagua njia sahihi au tabia za kuishi, kuthamini utajiri, na ukweli kuwa mwanadamu ni hija pekee au msafiri apitaye katika maisha haya. Zaburi hizi zinafanana na ayubu, mithali, na mhubiri katika mazingira yamuundo wa kifasihi, misamiati, na mandhari. 

### Muundo wa kifasihi wa zaburi za hekima

Maombolezo, muundo wa alfabeti, misemo ya namba, na usawa ni miundo yote ya kifasihi iliyotumika katika zaburi za hekima na vitabu vingine vya biblia vya kishairi. Usawa ni sifa kuu ya shairi la Kiebrania inayoweza kueleweka kama marudio yenye uwiano:

> Zaburi 37:2—Maana kama majani watakatika mara,  
> Kama miche mibichi watanyauka.

> Zaburi 139:23—Ee Mungu, unichunguze, uujue moyo wangu,  
> Unijaribu, uyajue mawazo yangu;

Sifa zingine za kifasihi kwamba zaburi hizi zinashirikiana na hekima za kifasihi ni:

1. **Misemo bora**: "Kidogo alicho nacho mwenye haki ni bora Kuliko wingi wa mali wa wasio haki wengi." (37:16)
2. **Misemo ya heri/furaha**: "Heri kila mtu amchaye BWANA, Aendaye katika njia yake." (128:1)
3. **Maonyo**: "Msiwe kama farasi wala nyumbu, Walio hawana akili." (32:9)
4. **Anuani**: "Sikieni haya, enyi mataifa yote; Sikilizeni, ninyi nyote mnaokaa duniani. Watu wakuu na watu wadogo wote pia, Tajiri na maskini wote pamoja." (49:1–2)
5. Miundo mingine ya sifa za hekima kama vile **tabasamu**, **misemo ya namba**, au **maswali ya kejeli**: "Sivyo walivyo wasio haki; Hao ni kama makapi yapeperushwayo na upepo." (1:4)[5]

### Mandhari katika zaburi za hekima

Misamiati ya kawaida katika zaburi hizi zinaelezea maombolezo, shukrani, na sifa. Pia, kuna maneno yanayofanana na hekima, haki, ukweli, rehema, na theolojia ya uumbaji. Kuna dhana zinazofanana na hekima zingine za fasihi:
 
1. Hofu ya yawe na upendo wa "torati" (119)
2. Tofauti kati ya haki na uovu (1, 49, 73, 112, na 127)
3. Maelekezo katika maisha ya kawaida (133 na 112)[6]
4. Umuhimu wa hekima (90:12 na 39:4. Linganisha na mithali 4:7 na Ayubu 28:28)
5. Dhana kwamba hekima ni mwendo (139:24 na 143:10. Linganisha na Mithali 28:26)
6. Swali la kwanini Mungu anaruhusu watu wasio na hatia kuteseka(49:73. Linganisha kitabu cha Ayubu)
7. Theolojia ya uumbaji (33:6 na 19:1–2. Linganisha na Ayubu 38:1, 4, Mithali 8:22, na Mhubiri 12:1)

-------------------------------------------------

* [1] Day, J. (1999). Psalms (p. 54). London; New York: T&T Clark.
* [2] Howard, D. M., Jr. (1997). The Structure of Psalms 93–100. (W. H. Propp, Ed.) (Vol. 5, p. 124). Winona Lake, IN: Eisenbrauns.
* [3] Day, J. (1999). Psalms (p. 55). London; New York: T&T Clark.
* [4] Day, J. (1999). Psalms (p. 56). London; New York: T&T Clark.
* [5] Guide to Studying the Psalter, p. 173
* [6] Guide to Studying the Psalter, p. 174 

