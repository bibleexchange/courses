## Zaburi za sifa

### Utangulizi

Sifa ni kitu cha ajabu na chenye nguvu sana. Mungu hukaa katika sifa za watu wake (22:3), na sifa zinaweza kuwashinda maadui wa Mungu (149:6–9). **Zaburi za sifa** ni 8, 19, 29, 33, 65, 78, 100, 103, 104, 105, 111, 113, 114, 117, 134, 135, 136, na 145–150.

Sifa ni kitu muhimu sana kwa mwanadamu, kwasababu kama hatumuabudu Mungu, basi ni rahisi kwetu sisi kuabudu kitu kingine. C. Hassell Bullock anaeleza kwamba:

> Kuinua ni mojawapo ya uwepo. Ni sehemu yake kubwa kabisa, kwamba mtu akiacha kumuinua Mungu, kitu kingine lazima kiinuliwe. Na Mungu anaweza kuachwa na mwanadamu, taasisi wazo. Kuinua kunabakimkuwa kazi ya uwepo. Historia ya dunia inaonyesha hili. Mwanadamu lazima ainue kitu, na bila kuinua huko basi kutakuwa hakuna uwepo.... Kama sifa za Mungu, zinavyoonyeshwa na zaburi, zinamilikiwa na uwepo, basi kuelekezwa kwa sifa hizi kwa mwanadamu, taasisi au wazo lazima itasumbua na mwisho itaharibu maisha yenyewe. Zaburi inasema kwamba pale anapoabudiwa Mungu ndiyo kuna maisha.<sup>[1]</sup>

**Mazungumzo:** Kuna tofauti gani kati ya kusifa na kuabudu?

### Ujumbe wa sifa

Kitabu cha zaburi kimepangiliwa katika vitabu vitano. Kila kitabu kinahitimisha kwa ujumbe wa sifa, pamoja na kitabu kizim cha zaburi kikimaliziwa na zaburi ya 150, maneno ya muhimu ya sifa kwa Mungu. 

* Kitabu cha 1 (1–41) — ujumbe wa sifa: 41:13
* Kitabu cha 2 (42–72) — ujumbe wa sifa: 72:18, 19 
* Kitabu cha 3 (73–89) — ujumbe wa sifa: 89:52
* Kitabu cha 4 (90–106) — ujumbe wa sifa: 106:48
* Kitabu cha 5 (107–150) — ujumbe wa sifa: 150

**Mazungumzo:** Nini maana ya neno _haleluya_?

### Muundo

Kwa kawaida zinajengwa katika mambo makuu matatu:

1. Wito wa kusifu au utangulizi
2. Sababu za kusifu (kwa kawaida kwaajili ya sifa au matendo ya Mungu)
3. Hitimisho

**Kazi ya nyumbani:** Soma Zaburi zifuatazo na upate muundo wake:

|                  | Zab. 8    | Zab. 29   | Zab. 103   | Zab. 146   | Zab. 147    |
|------------------|-----------|-----------|------------|------------|-------------|
| Wito wa kusifu   | mst. 1a   | <span class='teacher'>mst. 1-2</span>|<span class='teacher'>mst. 1-5</span>|<span class='teacher'>mst. 1</span>|<span class='teacher'>mst. 1a</span>|
| Sababu za kusifu | mst. 1b-8 |<span class='teacher'>mst. 3-10</span>|<span class='teacher'>mst. 6-19</span>|<span class='teacher'>mst. 2-10a</span>|<span class='teacher'>mst. 1b-20a</span>|
| Hitimisho        | mst. 9    |<span class='teacher'>mst. 11</span>|<span class='teacher'>mst. 20-22</span>|<span class='teacher'>mst. 10b </span>|<span class='teacher'>mst. 20b</span>|

### Mandhari

#### Uuumbaji

Mungu anaabudiwa kwasababu ameumba dunia nzima na kila kitu kilicho ndani yake, ikijumuisha mwanadamu. "Ni wazi kabisa kwanini mada ya uumbaji au muumbaji inatakiwa kuwa lengo kuu la umakini katika zaburi za sifa—uumbaji unaweka alama ya mwanzo wa historia ya dunia, na matendo yote mazuri ya kutisha ya Mungu katika historia lazima zionekane katika mwanga wa kazi zake kuu za uumbaji."<sup>[2]</sup>

Zaburi hizi zinaonyesha kwamba Mungu ameumba kwa:

* neno lake (33:6; 148:5–6), 
* matendo yake (147:4), 
* uelewa wake (104:24–26; 136:5–9), 
* na nguvu zake (65:5–8).

Zaburi ya 8 inaufunua uzuri wa uumbaji wake na Zaburi 134 na 149:1–2 inatutia moyo tumwabudu muumbaji wetu. Zaburi ya 19:1–6 inatuambia kwamba mbingu zahubiri utukufu wa Mungu, kama jua na nyota zinamsifu Mungu, je sisi tunatakiwa tumsifu vipi zaidi.

#### Historia ya Waisrael

1. Zaburi ya 105 inaelezea habari za Yusufu (mst. 16–22), wanajeshi wa Misri (mst. 23–27), mapigo (mst. 28–36), msafara (mst. 37–38), jangwa (mst. 39–42), na ushindi wa Kanani (mst. 44). 
2. Zaburi ya 106 inazungumzia kuhusu Misri, bahari ya shamu, jangwa, na uhamisho. 
3. Zaburi ya 114 inajumuisha msafara, bahari ya shamu, na Jordan.
4. Zaburi ya 135 inafunika habari za wana wa Waisraeli kati ya mapigo kumi na ushindi (mst. 8–12). 
5. Zaburi ya 136 inamtukuza Mungu aliyeumba dunia (mst. 5–9) na kuruka mpaka uhamisho Misri, ikifuatiwa na bahari ya shamu, jangwa, na ushindi (mst. 10–26).

#### Matendo ya kutisha ya Mungu

Wakati mwingine zaburi haizungumzii tukio mahususi katika historia ambako Mungu alitenda, lakini zinatumia maneno ya kusifia "matendo" yake. Yafuatazo ni baadhi ya maneno yaliyotumika kuonyesha nini Mungu alichokifanya:

* "Matendo ya kutisha" (65:5)
* "Kazi" (105:1; 66:5)
* "Matendo ya ajabu" (105:2, 5; 136:4)
* "Matendo makuu" (106:2; 145:4, 12, 111:2)
* "Maajabu makuu" (136:4)

#### Mavuno

Zaburi 65 na 145 zinamsifu Mungu kwa sababu ya mavuno.

<hr />

* [1] Psalms (Encountering Biblical Studies): A Literary and Theological Introduction By C. Hassell Bullock, p. 306
* [2] ibid, p. 312

<!--"Hans-Joachim Kraus... anatoa upenyo unaosaidia zaburi za sifa. Orodha yake ni zifuatazo: Zaburi 8, 19A, 29, 33, 47, 65, 66A, 68, 93, 96, 97, 98, 99, 100, 104, 105, 106, 111, 113, 114, 117, 134, 135, 136, 145, 146, 147, 148, 149, 150. Zinaingia katika migawanyo miwili:"

1. Nyimbo hizo zinazoweza kutofautishwa kwa maumbo-njia muhimu: 
	1. Nyimbo muhimu, zinatokana na Kutoka 15:21: Sababu za kusifu zinatambulishwa na neno "kwasababu" (Waebrania ki). Hizi ni Zaburi 96, 98, 100, na 136.
    2. Nyimbo shirikishi, ambazo zina mifano yake katika Isaya 40–55. 
    3. Nyimbo za binafsi, mifano yake ipo katika Zaburi 8 na 104. 
2. Nyimbo zile ambazo ni lazima zitofautishwe na mandhari na sio umbo:
    1. Zaburi za sifa za Muumbaji: Zaburi 8, 19A, 33, 104, na 136.
    2. Zaburi za yawe kama mfalme: Zaburi 47, 93, 96, 97, 98, na 99.
    3. Zaburi za mavuno: Zaburi 65 na 145.
    4. Zaburi za kihistoria: Zaburi 105; 106; 114; 135; 136.
    5. Zaburi za kuingia: Zaburi 24, 95, na 100.<sup>[2]</sup>
    Psalms (Encountering Biblical Studies): A Literary and Theological Introduction By C. Hassell Bullock, p. 309-->

