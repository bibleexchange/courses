## Mithali inazungumza nini kuhusu nguvu ya maneno

### Mauti na uzima huwa katika uwezo wa ulimi

> Mithali 18:21—Mauti na uzima huwa katika uwezo wa ulimi;  
> Na wao waupendao watakula matunda yake.

Wahubiri wengine watakuambia kwamba andiko hili linafunua kuna nguvu ya kiungu isiyo ya kawaida nyuma ya maneno yetu, na kwamba kwa maneno yetu tunaweza kuongea vitu vikawepo. Wanasema kwamba ukijitamkia vitu vizuri na kusema “nitakuwa na gari mpya,” sasa Mungu atakupa gari mpya. Pia wanasema kwamba ukiruhusu maneno hasi kutoka katika kinywa chako kama vile, ”ninaumwa leo,” utayapata hay ohayo unayoyazungumza.

Je maneno yetu yanaweza kubadilisha dunia tunayoishi? Jibu ni wote "ndio" na "hapana." Mstari huu hausemi kwamba maneno yetu yana uchawi au nguvu ya kiungu. Kuna vifungu vingine katika Biblia ambavyo vinataja nguvu ya kiungu inavyofanya kazi nyuma ya maneno ya wanadamu, lakini hii inazungumza kuhusu mwanadamu na njia asili kwamba maneno yetu yanaweza kuathiri maisha yetu. Ni hii: maneno yetu yana athari.

Njia ya msingi anayotumia binadamu mmoja kumjulisha binadamu mwingine kile anachofikiria ni kwa kutumia maneno. Yanaweza kuzungumzwa, kurekodiwa katika vyombo vya umemeau kuandikwa, lakini bado ni maneno. Huwezi kusoma akili ya mwenzako, na lugha za vitendo siyo thabiti katika tafsiri. Hii inamaanisha kwamba kila kitu kiko katika kichwa (zuri au baya), vyote vitajulikana kama tutafungua vinywa vyetu. Kama tutasema vitu vinavyosaidia au vinavyoweza kumtia mtu moyo, basi tungetegemea wao wawe na furaha na kuhitaji kuwa marafiki zetu. Kama tutazungumza maneno ya kuumiza watu au kuzungumza maneno yatakayowafanya watu wasikitike au wawe na hasira, basi tutarajie wao wajibu kutokana nay ale uliyoyasema. Wanaweza kurudisha maneno yanayoumiza kwetu, kuanza kulia, au kurudisha ngumi. Kama ni mabosi wetu, tunaweza kukabiliwa au kufukuzwa kazi. Katika Mathayo 12:36–37 Yesu anasema kwamba maneno yetu yanaweza kutuathiri katika maisha yajayo. Amesema kwamba katika siku ya hukumu tutatakiwa "kutoa hesabu" ya maneno yetu yote, kulingana na yalivyokuwa, tunaweza kulaaniwa au kupewa haki.

Ulimi ni kiungo chenye nguvu sana (au silaha, kulingana na vile ulivyotumika). Yakobo anasema kwamba ni kama usukani mdogo unavyoweza kuongoza meli kubwa japokuwa ni mdogo, ulimi unaweza kubadilisha mwenendo wa maisha yetu (Yakobo 3:3–5). Kitabu cha Mithali kinatoa mifano mingi sana ya matokeo katika vitu tunavyosema.

### Matokeo machache ya maneno

#### Tunaweza kufaidika kutokana na maneno yetu mazuri

Mithali 18:20, ambayo yanatangulia mistari kuhusu uzima na mauti kuwa katika nguvu ya ulimi, kuzungumza matokeo chanya yanayotokana na kuongea kwa hekima:

> Mithali 18:20—Tumbo la mtu litajazwa matunda ya kinywa chake;  
> Atashiba mazao ya midomo yake.

Maneno yetu ni kama mbegu, ya kiwa yana afya, yatazaa matunda. Katika ufafanuzi wake kuhusu mithali Lindsay Wilson alisema kwamba "wazo la mstari wa kwanza ni kwamba wale wanaozungumza kwa usahihi (mfano kwa uangalifu, katika kweli, pasipo kulazimisha) anaweza kufanikiwa na kupata maisha (mfano kwa kufanya mpango, kushawishi wengine, kutatua matatizo). Midomo yao au maneno huzaa matokeomuhimu yatakayowawezesha kukidhi mahitaji yao."<sup>[1]</sup> Tremper Longman III anachukua tofauti ndogo na kusema kwamba "kama chakula kinavoweza kukidhi njaa ya kimwili, vivyo hivyo maneno hushibisha akili na njaa ya kiroho."<sup>[2]</sup> Tafsiri zote zinakaa kwasababu zinaonyesha matokeo chanya ya maneno yetu. Angalia pia 12:14 na 13:2

Kuna nyakati tunajikuta katika hali ngumu, lakini kama tukitumia maneno ya hekima, yatatutoa katika shida (12:6).

#### Watu wengine wanaweza kufaidika kutokana na maneno yetu mazuri

Maneno yatu hayaleti matokeo kwetu tu, lakini yanaweza kusaidia kuzuia wale wanaotusikia. Kama tukiongea kwa hekima, basi tunaweza kusaidia watu wengine. Kila mtu hupitia nyakati za kuvunjwa moyo nyakati zingine, na maneno yetu yanaweza kuongeza kuvunjika moyo au yanaweza kumtia moyo mtu. Mtu anaweza kuwa na "mzigo" katika moyo, lakini maneno mazuri yanaweza kuinua roho zao na kuufurahisha moyo (12:25). Hekima inaweza kukusaidia kusema maneno sahihikatika wakati sahihi kumsaidia mtu (15:23; 25:11–12). Mithali hutumia mifano mingi tofauti tofauti inayoonyesha namna maneno yetu yanavyoweza kuwa na faida kwa wengine:

- Kinywa chake mwenye haki ni chemchemi ya uzima (10:11)
- Ulimi wa mwenye haki ni kama fedha teule (10:20)
- Midomo ya maarifa ni kito cha thamani (20:15)
- Midomo ya mwenye haki hulisha watu wengi (10:21)
- Ulimi wa mwenye haki ni afya (12:18)
- Maneno yapendezayo ni kama sega la asali (16:24)
- Ulimi safi ni mti wa uzima (15:4)

Tunapaswa kujiuliza kama maneno yetu yanaendana na orodha hii. Je mambo ninayoyasema ni ya hovyo hovyo na yasiyo na maana au je ni ya thamani kama fedha? Ninapozungumza watu wanalishwa? Je maneno yangu ni matamu kama sega la asali au ni machungu?

### Matokeo hasi ya maneno

#### Maneno yetu yanaweza kutuumiza

Mara nyingi tunawalaumu wengine kwa shida zetu, lakini inawezekana kabisa kwamba shida zetu ni matokeo ya ujinga au maneno yasiyo ya haki (6:12–15; 12:13; **18:7**). Maneno haya yanaweza kutuweka katika mtego kama watu wakiyatumia kinyume chetu. Mtego huu siyo mara zote huwa kwasababu ya maneno maovu. Kwa mfano, wangapi wetu wamejisjikia kutegwa kwasababu tumetengeneza ahadi zisizo za haki ambazo hatukuweza kuzitimiza? Kama hatutalinda vinywa vyetu, itatuweka katika eneo ambalo watu watahitajikwa maneno au labda hata kupigana nasi kimwili (10:14; 17:20; **18:6**).

#### Maneno yetu yanaweza kuumiza wengine

Kama tu maneno mazuri yanaweza kuwasaidia watu wengine, maneno mabaya yanaweza kuwaumiza. Mithali inasemakwamba maneno yetu yanaweza kuwa kama "kuchoma kwa upanga" (12:18), na kwa hiyo tunaweza kuwaharibu jirani zetu (11:9) au hata mji mzima (11:11). Inaweza kuonekana kama kuongeza maneno kwamba maneno yanaweza kuharibu jiji, lakini tukiangalia historia inaweza kutukumbusha namna madikteta wengi walivyoweza kuharibu siyo tu miji, lakini nchi nzima kupitia maneno na propaganda.

Mithali 16:27 inasema kwamba mtu asiyefaa kitu huchimba shimo la madhara katika midomo yakemna moto uteketezao. Yakobo anaongeza kwamba moto wa ulimi "huuwasha moto mfulizo wa maumbile, nao huwashwa moto na jehanum" (Yakobo 3:6). Kama moto, umbea na uwongo huenea haraka sana.

### Mashauri ya namna ya kutumia maneno kwa faida

#### Usiwe mwepesi wa kujibu

Tunatakiwa kufikiri kabla ya kuzungumza. Athari za haraka hazina faida kamwe (15:28). Kuna msemo unaosema, "Mungu amekupa masikio mawili na mdomo mmoja tu, ili kwamba ufanye mara mbili kama unavyosikia kama unavyoongea." Huo sio maandiko, lakini ni kanuni ya andiko ambayo tunatakiwa kusikiliza. Sisi pia tunapaswa kuwa waangalifu kwamba tusiwasikilize watu wajinga, waongo au wambea (14:7; 17:4; 20:19).

Mithali 18:13 inasema kwamba tunatakiwa kuwa makini kumsikiliza mtu kuhusu tatizo lake kabla ya kujibu. Hatupaswi kutoa wazo kuhusu kitu kabla ya kuwa na uelewa mzuri kuhusu jambo hilo. Mahakamani, hakimu husikiliza pande zote za tatizo kabla ya kutoa maamuzi. Angalia pia 16:20, 21:23, na 29:20.

#### Kuzungumza sana siyo vizuri

Kuwa mtu wa maneno machache ni ishara ya busara (17:27), na hata mjinga anaweza kuwa kama mwenye busara kama hazungumzi sana (17:28)! Sababu kwa mtu mwenye busara kutozungumza sana ni kwasababu anajitahidi na kuzuia jambi kwa maneno. Mtu anayezungumza sana anakosa kujizuia kusema ujinga au dhambi kwasababu hawapati muda wa kufikiri kabla ya kuzungumza. (10:19; 10:8; 10:10; 13:3).

#### Dhidi ya kashfa na umbea

Mithali hutufundisha kwamba umbea uanweza kuumiza watu (18:8; 26:22). Myahudi Midrashi anasema “Ulimi mbaya huua watatu, msingiziaji, aliyesingiziwa na msikilizaji” (Midrash Tehillim 52:2). Mnong’ono unaweza kufarakanisha hata urafiki wa karibu (16:28). Inatakiwa kuwa shauku yetu kuwaunganisha watu, na siyo kuwagawanya. Maneno yetu mara nyingi huweka mawazo hasi katika vichwa vya wengine.

##### Wakati mwingine ni bora usizungumzie dhambi ya mtu

Kama tunajua kuhusu dhambi ya mtu tusimueleze kila mtu kuhusu dhambi hiyo (17:9;10:12). Wakati mwingine tunatumia mahitaji ya maombi kueleza kuhusu makosa ya watu na dhambi walizofanya. Ukichagua kutokuzungumzia mambo yaliyofanywa na wengine, basi kwa kupuuza, umechagua kumfichia siri. Hatutakiwi kudanganya kwaajili ya kumlinda mtu, na kama kuna mtu mwingine hatari kwasababu ya dhambi za watu, basi tutatakiwa kulisema. Angalia pia 10:18, na 11:12 na 25:23.

#### Ujeuri hudanganya

Kama watu hawapo, tutasema mabaya kwa habari yao, lakini tukiwaona, tunawaambia tu yale mazuri yao. Kutia moyo ni kitu kizuri, lakini tunatakiwa kuwa makini kuhakikisha kuwa tunawatia watu moyo kwa vitu vya kweli na vya kusaidia. Kama tukiwaambia watu kuwa wao ni wapishi wazuri, lakini hatupendi kula vyakula vyao, basi tutakuwa tunadanganya. Tunasema kwamba hatutaki kuwaumiza, lakini hawatakua bila kuwakosoa. Tunatakiwa kuzungumza ukweli kwa upole na kwa upendo (Waefeso 4:15). Wanaweza wakaumia kwa muda huo, lakini baadaye watafahamu na kufurahia (28:23).

Mithali inaonya kwamba kinywa cha ujeuri huharibu mambo (**26:28**). Tukimfanyia mtu ujeuri, tutakuwa tunawapellekea kuanguka (29:5). Tunaweza kuona kwamba tunawasaidia lakini kiukweli tutakuwa tunawaumiza. Yesu alituonya kwamba haitakuwa vizuri kama kila mtu atatuzungumzia kwa uzuri, kwasababu watu wengi wameongea mazuri kwa habari ya manabii wa uwongo (Luka 6:26). Tunapaswa kujali zaidi maisha yetu tukifungamana na Biblia alafu kuwapendeza watu ili kwamba watupende.

#### Uaminifu ni sera bora

Inaonekana kama kitu dhahiri kwamba tunatakiwa kila wakati tuzungumze ukweli, lakini mithali inarudia wazo mara nyingi ili tuweze kukumbuka (**12:19**; 12:22; 14:5; 14:25; 19:5; 19:9; **21:6**; 24:28–29; 25:18). Ukweli unapendwa na wote Mungu (12:22) na mwanadamu (24:26).

#### Siyo tu kile tunachokisema, lakini kinachojalisha ni vile namna tunavyokisema

Unaweza kusema neno sahihi, lakini kama utalisema kwa ukatili au kwa hasira, basi bado unaweza ukapata matokeo hasi. Kama ukimuendea mtu kwa kupayuka na kwa hasira, basi ni bayana kabisa kuwa na wao watapayuka na kuwa na hasira, lakini tukiwaendea kwa utulivu na kwa upole, basi kwa vyovyote vile na wao wataweza kuwa watulivu (15:1). Maneno laini pia yana nguvu kwasababu yanaweza kuvunja upinzani mgumu uliotengenezwa (25:15). Angalia pia 16:21.

#### Usibishane na wajinga

Mithali 23:9 inasema usijaribu kusema machoni pa mtu mpumbavu, kwasababu atadharau unachosema. Paulo aliwaambia Tito (Tito 3:9) na Timotheo (II Timothy 2:23) kuyakataa mazungumzo ya kipumbavu kwasababu yatazaa magomvi. Pia na maonyo haya, wakati mwingine ni hekima kujaribu kumshawishi mtu mjinga (26:4–5).

#### Tunapaswa kuzungumza maneno ya haki

> Mithali 15:26—Mashauri mabaya ni chukizo kwa BWANA;  
> Bali maneno yapendezayo ni safi.

> Mithali 16:13—Midomo ya haki ni furaha ya wafalme;  
> Nao humpenda yeye asemaye yaliyo sawa.

Angalia pia 19:1

### Hitimisho

Kuzungumza ni moja ya jambo rahisi kufanya, lakini ni njia rahisi ya kufanya dhambi au kuhumiza watu. Ndiyo maana Mithali inatoa maonyo mengi na ushauri mwingi wa namna ya kusema.

> Mithali 16:1—Maandalio ya moyo ni ya mwanadamu;  
> Bali jawabu la ulimi hutoka kwa BWANA.

Angalia pia 16:10.

---

<small>
* [1] Proverbs: An Introduction And Commentary By Lindsay Wilson pg. 305
* [2] Proverbs (Baker Commentary on the Old Testament Wisdom and Psalms) By Tremper Longman III pg. 474
</small>
