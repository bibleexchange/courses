## Kitabu cha Mithali kinasema nini kuhusu familia

### Ushauri kwa wazazi

Mithali inawafundisha kwamba wazazi lazima wahudumie familia zao (13:22; 31:13–15). Pia inawaambia wazazi kwamba lazima wafundishe watoto wao (22:6). Kitabu cha Mithali ni mfano wa mafundisho haya. Kitabu chenyewe kimeandikwa kama baba akimuelekeza mwana.

Tunatakiwa tuwasahihishe watoto wetu (29:15). Kama unawapenda watoto wako, utawasahihisha (13:24; 19:18; 22:15; 23:13–14; 29:17).

### Ushauri kwa watoto

Watoto wanaambiwa wawatii wazazi wao (20:20), lakini kwa bahati mbaya wengi hawafanyi hivyo (30:11–14). Wanaambiwa wawasikilize wazazi wao (6:20–22; 15:5), kwa sababu wazazi wote mwanzo walikuwa watoto pia na walijifunza vitu hivi katika maisha yao ya kawaida (1:8–9; 3:1–2; **4:1–4**; 13:1). Watoto wanaonywa kwamba aibaye mali ya babaye au mamaye na kusema si kosa kwavile ni wazazi ni sawa na kuiba (28:24).

Maamuzi ya watoto yanaweza kuwaumiza wazazi. Kama mtoto si mtii na anafanya dhambi, wanaweza kuwa mzigo kwa wazazi wao (10:1) na wanaweza kuwaletea aibu (19:26; 28:7). Angalia pia 15:20, 17:21, na 17:25. Bali watoto watii wanaweza kuwa Baraka kwa baba na mama (23:22–25; 27:11; 29:3).

### Ushauri kwa ambao hawajaoa na kuolewa

Kuna mistari mingi katika Mithali inayozungumza kuhusu watu ambao hawajaoa na kuolewa kuliko wale waliooana. Hii ni kwasababu maneno haya yaliandikwa kama baba na mwana, ambaye alikuwa kwanza mdogo na hajaoa. Tunaweza kutumia hekima kuwafundisha watoto wetu maneno hayahaya. Unaweza ukawa umeoa au kuolewa, lakini maneno haya bado ni ya muhimu kwako kwani unaweza kuwafundisha watoto wako na wajukuu.

#### Ni jambo zuri kuolewa au kuoa na kupata watoto

Mithali inazungumza kuhusu baraka za ndoa (18:22; 31:10) na kupata watoto (17:6).

#### Lakini inaweza pia kuwa kitu kibaya

Kuna kama mistari sita katika Mithali inayoonya kuhusu kuoa au kuolewa na mtu asiye sahihi (17:1; 19:13; 21:9, 19; 25:24), lakini mara nyingi hazijasisitizwa. Badala yake tunazungumza tu juu ya jinsi "apataye mke apata kitu chema."

Kwanini mistari hasi imelengwa tu kwa mwanamke mbaya? Vipi kuhusu waume wabaya? Tena, Mithali iliandikwa kufundisha wanaume. Ilikuwa inawaonya kuhusu  waoe nani. Tungeweza kudhani kwamba kama kitabu hiki kingeandikwa kwaajili ya mabinti, basi kungekuwa na maonyo mengi dhidi ya waume.

#### Kuwa makini na Yule unayechagua kumpa upendo wako

Baadhi ya watu wanaweza kuzungumza maneno ya upendo nay a kujipendekeza, lakini mioyo yao na nia zao siyo sahihi (5:1–6). Sura ya 31 inaonyesha sifa za mwanamke bora. Hivi ni vitu ambavyo tunahitaji kuwafundisha watoto wetu kuangalia kwa wenzi.

#### Mruhusu Mungu akusaidie kumpata mwenzi

Wahubiri wachache watanukuu Mithali 18:22 na kusema kwamba tunatakiwa kutia bidii na nguvu kutafuta mke, lakini tunatakiwa kukumbuka kwamba Mungu pekee ndiye atakayempa mtu mke mwema (19:14).

