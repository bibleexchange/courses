## Mithali inasema nini kuhusu urafiki

### Utangulizi: Ni hekima kuwa na marafiki

> Mithali 18:1—Ajitengaye na wenzake hutafuta matakwa yake mwenyewe;  
> Hushindana na kila shauri jema.

Neno la kiebrania la _hushindana_ kwa kiebrania ni _gala_ (גָּלַע ), inayomaanisha "kuwa na uadui au mpinzani."<sup>[1]</sup> Hii inamaanisha kwamba mtu mbinafsi, ambaye hutafuta to matamanio yake, huipinga hekima. Hekima inasema kwamba ni kitu kizuri kuwa na marafiki, lakini ni mbinafsi sana kutoa muda wake na rasilimali zake kwa watu wengine.

> Hakuna mtu ambaye ni kisiwa kwa upande wake, kila mtu  
> Ni kipande cha bara, ni sehemu ya mtu  
> Kama bongelikioshwana bahari, Ulaya  
> chini ya, pamoja na rasi, kama  
> pamoja na tabia yeyote ya marafiki zako  
> wenyewe; kifo cha mtu yeyote hunipunguza mimi,  
> Kwasababu ninahusika na watu.  
> Na kwa hiyo kamwe usitume kujua ambaye  
> Mlio wa kengele; inakupigia mlio wewe  
> —_John Donne_<sup>[2]</sup>

### Ni bora kuwa na marafiki wachache wa uhakika kuliko kuwa na marafiki wengi wasio wa uhakika

Siyo kila mtu anayesema ni rafiki yako ni rafiki wa kweli. Katika Mithali neno la Kiebrania _rea_ (רֵעַ ) inaweza kumaanisha ama "jirani" au "rafiki"<sup>[3]</sup> Tunatakiwa kuangalia katika mazingira kuona kama neno linamaanisha mtu ambaye ni karibu kimwili (jirani) au mtu ambaye kimwili yuko karibu (rafiki). Katika maisha tunatakiwa kutambuanani ni marafiki halisi. Unaweza kuishi karibu na mtu na kuwaona kila siku, lakini hiyo haiwezi kumaanisha kuwa wao ni marafiki halisi. Watu wengi wanazungumza mazuri kwetu. Wanasema, "Mimi ni rafiki yako," lakini je ni kweli watakuwa na wewe utakapowahitaji? Rafiki wa kweli ni Yule ambaye atakuwa nawewe katika nyakati mbaya na nyakati nzuri.

#### Rafiki wa kweli hatakuacha

Mithali 17:17 inasema kwamba "Rafiki hupenda sikuzote; Na ndugu amezaliwa kwa siku ya taabu." Kuna njia mbili za kutafsiri mstari huu:

1. Njia ya kwanza inasema rafiki ni bora kuliko ndugu. Bruce Waltke anasema kwamba katika mstari huu "Rafiki anaweza kuoneshwa kama mara zote yupo, katika nyakati nzuri na mbaya; Ndugu ni katika taabu tu."<sup>[4]</sup>
2. Njia nyingine mistari miwili inaonyesha umuhimu wa wote rafiki na ndugu kuonyesha upendo wao. Tremper Longman III anesema, "uhusiano kati ya misemo zote mbili inaonyesha ni moja ya kuimarisha na kwenda pamoja, lakini siyo kutofautiana. Kwamba rafiki anapenda muda wote hata nyakati za tabu."<sup>[5]</sup>

Ama njia nyingine ya kuitafsiri, mstari unazungumzia kuhusu namna rafiki anapokuwa nawe—bila kujali chochote.

Talk is cheap. Proverbs 20:6 says that "Most men will proclaim every one his own goodness:

Kuongea ni rahisi. Mithali 20:6 inasema kwamba, "Wanadamu hutangaza kila mtu hisani yake mwenyewe; Bali mtu aliye mwaminifu, ni nani awezaye kumpata?” Tunapaswa kuwa waangalifu sana kutokuweka imani zetu kwa watu wasio waaminifu, kwasababu tukifanya hivyo, tutakuwa katika shida. Soma 25:19.

#### Watu wengine wahitaji kuwa na urafiki na wewe kwa sababu mbaya

Baadhi ya watu huita kila mtu "rafiki" zao, lakini je ni kweli wanakujali? (Au je hata wewe unawajali?) Rafiki ni zaidi ya mtu anayeweza **kukupa** vitu vizuri, lakini unatakiwa pia **uwapatie vitu vizuri** kufanya urafiki wenye nguvu. Kama mtu akiwa na pesa, basi atakuwa na "marafiki" wengi, lakini pesa zikiisha, marafiki pia wanapotea (14:20; 19:4, 6–7).

#### Marafiki wanaweza kuwa karibu na wewe zaidi ya ndugu 

Mithali 18:24 inasema kwamba “Yuko rafiki aambatanaye na mtu kuliko ndugu” na 27:10 inatuonya tusiwasahau au kuwaacha marafiki wa zamani wa familia kwasababu jirani aliye karibu ni bora kuliko ndugu aliye mbali. Je hii inamaanisha kuwa ndugu si wa muhimu? Hapana. Lindsay Wilson anasema kuhusu mstari huu kwamba "Hii siyo kupunguza majukumu ya kindugu, bali ni kuinua thamani ya rafiki au jirani."<sup>[6]</sup> 

#### Chagua rafiki zako kwa hekima kwani wanaweza kukushawishi

> Mithali 13:20—Enenda pamoja na wenye hekima, nawe utakuwa na hekima;  
> Bali rafiki wa wapumbavu ataumia

Kitabu cha Mithali kiliandikwa kama baba kwa watoto wake, kwahiyo kuna maonyo mengi yanayotusisitiza kukaa mbali ushawishi hasi (1:10–19; 12:26; 13:20; 16:29; 20:19; 22:24–25; 28:7; 29:3). Kwasababu mahusiano mabaya yanaweza kutudhuru, kama hatutatafuta marafiki wazuri, basi ni bora kuwa peke yako kuliko kukaa na marafiki wabaya—au mwenzi wa kukudhuru! (17:1; 25:24)

### Hekima inatufundisha namna ya kuwa rafiki mzuri

Sasa tunaelewa kwamba urafiki ni jambo zuri, lakini nini maana ya kuwa rafiki mzuri? Mithali ina misemo mingi inayotufundisha namna ya kushirikiana na watu wengine:

* Yashungulikie mambo kwa hekima (16:20)
* Kuwafikiria wengine (27:14)
* Uwe tayari kusamehe (10:12)
* Usiingilie mambo ya wengine (26:17)
* Mguu wako usiingilie katika nyumba ya jirani yako ila kwa kiasi (25:17)
* Tafuta kuwa na ushirika mzuri na Mungu (16:7)

### Wakati mwingine hata marafiki wanaweza kutokuelewana... na hicho ni kitu kizuri

#### Ushauri wa marafiki una faida kwetu

Mithali 27:9 inatufundisha kwamba ushauri wa rafiki una faida kwetu. Wakati mwingine ushauri wa rafiki unaweza kuja katika mfumo wa masahihisho. Mtu mwenye busara huhitaji rafiki atakayekuwa muwazi kwake. Marafiki wa kweli watatueleza ukweli, hata kama unauma (27:5–6; 29:5). Tunaweza tusipende kurekebishwa mwanzo, lakini baadae tutaona uthamani wake (28:23). Makabiliano haya yanaweza kutufanya tukue (27:17).

> Hii hekima ya kuunda tabia, iliyopandwa katika Mungu, huonekana katika jamii. Kwa kusoma maagizo ya hekima, nimegundua uwepo wa maongezi  na migogoro iko kila mahali. Maendeleo ya tabia hustawi tu katika jamii ambapo ukabili wa ugomvi kiafya upo. Bila kuweka umakini  katika mazingira hayo, tabia ya mtu mmoja unakuwa hauna nidhamu. Wahenga wanaamini kwa nguvu kabisa katika kanuni kwamba ”chuma hunoa chuma” ilipofikia maingiliano ya wanadamu. Ukuaji huja kupitia kupambana, na kupambana hudhihirishwa kama kujenga migogoro ya mahusiano ya kiafya.  
> —_Dave Bland_<sup>[7]</sup>

### Hitimisho

Tunatakiwa kutia bidii katika mahusiano yetu na marafiki zetu, kwasababu kama tukiwakosoa, itakuwa ngumu kudumisha uhusiano huo (**18:19**). Ukiwa na nguvu urafiki, mgawanyiko utakua mkubwa wakati wamekosewa. Hii ndiyo sababu familia zingine zinakuwa na migogoro mikubwa, na pia kwanini watu ambao mwanzo walikuwa wanapendana sana sasa wanakimbilia talaka. Kwahiyo tunatakiwa kujitahidi sana kusuluhisha matatizo na rafiki zetu wa karibu matatizo hayo yakiwa bado madogo.

------------------------------------------------------------------------------------------

* [1] Swanson, J. (1997). Dictionary of Biblical Languages with Semantic Domains : Hebrew (Old Testament) (electronic ed.). Oak Harbor: Logos Research Systems, Inc.
* [2] https://web.cs.dal.ca/~johnston/poetry/island.html accessed 2019-02-01
* [3] Kidner, D. (1964). Proverbs: An Introduction and Commentary (Vol. 17, p. 41). Downers Grove, IL: InterVarsity Press.
* [4] Waltke, B. K. (2005). The Book of Proverbs, Chapters 15–31 (p. 57). Grand Rapids, MI: Wm. B. Eerdmans Publishing Co.
* [5] Longman, T. (2006). Proverbs, Baker Commentary on the Old Testament Wisdom and Psalms (p. 461). Grand Rapids, MI: Baker Publishing Group.
* [6] Wilson, L. (2018). Proverbs: An Introduction and Commentary Vol. 17, (p. 399). Downers Grove, IL: InterVarsity Press.
* [7] Bland, D. (2016). Proverbs and the Formation of Character (p. 4). Cambridge, UK: 	Lutterworth Press.

