# Zaburi za shukrani

## Utangulizi

Zaburi za shukrani ni nini? Zinaeleza shukrani kwa kile Mungu alichokifanya au matazamio ya yale atakayofanya. Zinafanana sana na zaburi za sifa, lakini kinachozitofautisha ni kwamba zinzhusisha taarifa za ukombozi kutoka katika mgogoro mahususi. Zinaweza kuwa za kibinafsi (9, 10, 30, 32, 34, 40, 41, 92, 107, 116, 138), au za kitaifa (65–68, 118, 124).

## Muundo wa zaburi za shukrani

Muundo kati ya zaburi zinaweza kutofautiana, lakini kwa kawaida zinaweza kuwa zenye **utangulizi**, **simulizi**, na **hitimisho**.

### Utangulizi

Utangulizi unatofautiana katika zaburi zote hizi, kama inavyoonekana kwa kulinganisha utangulizi katika Zaburi 30, 92, na 118. Katika Zaburi 30:1 mwimba zaburi anasema kwamba atamsifi Mungu, Zaburi 92:1–4 inaonyesha kwamba kumsifu Mungu ni kitu kizuri, na Zaburi 118:1 ni wito kwa wengine kumsifu Mungu. Japokuwa zina utofauti, zote zinasisitiza kumsifu Mungu.

### Simulizi

Hii inaweza kuwa na **mgogoro**, **ombi la msaada**, na **taarifa ya ukombozi**. Taarifa ya ukombozi ndio inayotengeneza zaburi za shukrani mbali na zaburi zingine.

### Hitimisho

Kama hitimisho, hii inatofautiana na zaburi tofauti. Baadhi zinaishia na mwito wa kusifu na zingine kama zaburi ya 32:8–10, 18:25–36, 32:8–10, na 92:12–15 zinaishia na maelekezo kwa wale wanaosikiliza.

Kama mfano, ifuatayo ni muundo wa zaburi 30:

1. Utangulizi (mst. 1–5)
2. Simulizi
  1. Mgogoro (mst. 6–7)
  2. Ombi kwaajili ya msaada (mst. 8–19)
  3. Ukombozi (mst. 11)
3. Hitimisho (mst. 12)

**Zoezi:** Tafuta muundo wa zaburi ya 116

## Sherehe za hekalu katika zaburi za shukrani

Tunaweza kuona kutoka katika Zaburi ya 66:13, 92:13, na 116:19 kwamba zaburi hizi zilisemwa katika hekalu. Dhabihu na viapo kutoa dhabihu zimetajwa katika 66:13–15, 107:22, 116:17–19, na 118:27. Inaaminika kwamba zaburi hizi zilisemwa kabla ya dhabihu za shukrani kutengenezwa.[1] Tunaweza kusoma kuhusu sadaka hizi za shukrani katika Mambo ya Walawi 7:11 na 22:29. "116:13 pia inamaanisha kikombe za wokovu, ambao kwa kawaida ilifikiriwa kuonyesha sadaka ya kinywaji zaidi ya kuwa fumbo tu."[2]

Tangu zaburi hizi zilipoimbwa katika hekalu, zilikuwa sehemu ya ibada za wazi na sio za siri. Kuna kumbukumbu nyingi katika zaburi kwa watu wanaosikiliza. Zinaitwa "wale wanaomuogopa Mungu" (66:16), "watu wa Mungu" (116:14, 18–19), "mtakatifu" (30:4; 31:23). Mwimbaji anawatia moyo wale wanaosikiliza kumshukuru Mungu (kama katika 118:1–4). Ni rahisi kwamba kusanyiko liliungana na kiongozi wa sifa katika 118:24–27, kwasababu inabadilika kutoka kutumia kiwakilishi umoja "mimi" na kutumia wingi "sisi."

> Lakini je kila aliyetoroka maisha ya mgogoro wa tishio anatunga zaburi kama maelezo na vyombo vya shukrani? Sio uwezekano kwamba uwezo wa waabudu wa kawaida ingekuwa umefika kwenye kiwango hicho cha ufanisi wa fasihi. Kile tulichonacho katika zaburi ni sampuli ya nyimbo zilizokamilishwa na watunzi zitumike katika hekalu kwa dhumuni la ibada za shukrani, hata kama baadhi ya waandishi hawa wangeweza kuwa waabudu wa kawaida.
> —C. Hassell Bullock[3]

-------------------------------------------

[1] Psalms (Encountering Biblical Studies): A Literary and Theological Introduction By C. Hassell Bullock, p. 393 [1]
[2] Day, J. (1999). Psalms (p. 45). London; New York: T&T Clark.
[3] Psalms (Encountering Biblical Studies): A Literary and Theological Introduction By C. Hassell Bullock, p. 394 [3]

