## Kifungu cha Maandiko

### Maana ya Neno kifungu cha maandiko

Neno _kifungu cha Maandiko_ mara kwa mara hutumika kumaanisha andiko ambalo husomwa na mhubiri mwanzoni mwa somo. Ni eneo la Maandiko Matakatifu ambalo litafafanuliwa. 

Kifungu cha maandishi kinaweza kuwa ni zaidi ya kilichosomwa. Hotuba inaweza kujengwa kwa kuzingatia ukurasa au sura nzima. Mhubiri anaweza kuchagua kusoma sehemu sehemu za ujumbe mrefu au akapitia kwa kusoma jinsi anavyoendelea kuikamilisha hotuba yake. 

Kifungu cha maandishi ni msingi wa Injili ambao juu yake mahubiri hujengwa. Neno la Mungu ni mamlaka aliyonayo mhubiri (I Tim. 4:2). Neno la Mungu ndiyo mamlaka ya mwisho.

Neno la Kilatini _textus_ (kifungu cha Maandiko) maana "yake tunda la kusuka au mtandao." Maandishi ni nguo ya mahubiri. Mahubiri yamesukwa kuyazunguka Kifungu cha maandishi.

### Sababu za matumizi ya kifungu cha maandiko

#### Ipo mifano ndani ya Biblia ya namna ya kusoma andiko kabla ya kufundisha

1. Kitabu cha sheria kilisomwa kabla ya kuwaonesha watu (Neh. 8:8)
2. Yesu alisoma kitabu cha Isaya kabla ya kuwafundisha watu (Lk. 4:16-20)
3. Wafuasi wa Yesu walitumia maandiko kama msingi wa mafundisho yao
4. Petro alimnukuu nabii Yoeli siku ya Pentekoste (Mdo. 2:16-21)
5. Paulo alitumia Maandiko katika mafundisho yake (Mdo. 13:16-42)
6. Timotheo alihimizwa kulihubiri Neno (2 Tim. 4:2)

#### Yapo matukio ya kihistoria yanayotumika ya kusoma andiko kabla ya kuhubiri
 
1. Utaratibu katika Sinagogi ulihusisha usomaji wa sehemu ya Maandiko na kufuatwa na maelezo na mahubiri ya Maandiko.
2. Wahubiri wa kanisa la mwanzo walisoma vifungu vya Maandiko kabla hawajahubiri
3. Wahubiri mashuhuri katika mikutano mikubwa ya uamsho husisitiza vifungu vya maandiko yaliyosomwa kabla ya kutoa mafundisho

#### Mamlaka ya mhubiri msingi wake ni Neno la Mungu

Injili ni uweza wa Mungu uuletao wokovu (Rum. 1:16). Neno la Mungu halitarudi bure (Isaya 55:11). Falsafa ya mwanadamu haitaziokoa Roho za watu.

### Uchaguzi wa kifungu cha Maandiko

#### Kifungu cha maandishi kinapaswa kuchaguliwa kwa kufikiria kwa uangalifu

Fanya maombi ili upate muongozo wa Roho Mtakatifu katika kuchagua maandiko. Fikiria pia kuhusu kufaa kwa maandishi unayochagua kwa kutambua waumini utakao wafundisha. Kwa mfano wimbo wa Sulemani 1:13 hautafaa katika hotuba kwa watoto wadogo. 

#### Unapaswa kuelewa mahitaji ya waumini wakati unapochagua taarifa ya Maandiko 

Kumeshatokea mikasa yoyote hivi karibuni ambayo itafanya masomo fulani yawasikitishe wasikilizaji? Kumbuka kwamba unajaribu kuwasaidia na siyo kuumiza. Wakati mwingine unalazimika kumuumiza mtu kidogo ili umsaidie, lakini haina maana kwamba kumuumiza mtu ni kusaidia. Uharibifu mkubwa umeshafanywa na wahubiri wanaotukana watu kwa Neno la Mungu. 

#### Tumia kalenda ya Kikristo unapochagua kifungu cha Maandiko 

Kwenye ufufuo jumapili watu wanatarajia kusikia hotuba kuhusu ufufuo wa Kristo. Kwenye Krisimasi, siku imewekwa kusheherekea kuzaliwa kwa Kristo, unaweza kuchagua kifungu cha Maandiko kinachohusu kuzaliwa kwa Kristo. 
 
#### Matukio ya hivi karibuni yanaweza kutumiwa kwa faida kubwa katika uchaguzi wa kifungu cha maandiko

Maafa ya kitaifa yanaweza kuwafanya watu watambue nguvu za Mungu. Unaweza kuonesha jinsi unabii wa Biblia unavyokamilika. 

### Faida za kutumia kifungu cha Maandiko

#### Kifungu cha Maandiko huonesha kwamba unazingatia ukweli na huhamasisha mshikamano na Biblia

Kifungu cha maandiko humpa mhubiri nafasi ya kuieleza Mandiko. Kifungu cha Maandiko huzuia matumizi ya maneno yaliyo kinyume na mada isiyo ya ki-maandiko.

#### Kifungu cha Maandiko huzuia kuropoka

Kifungu cha Mandiko yataushikia ujumbe mstarini. Kifungu cha Mandiko kitamzuia mhubiri asiyumbe na kupotea njia. Njia nzuri ya kukumbuka wakati unapopoteza hatua katika mahubiri au maandalizi na kurudi katika kifungu cha Maandiko. 

### Umbile la kifungu cha maandiko

#### Kifungu cha Maandiko kinapaswa kukamilisha sentensi

Iwapo siyo sentensi kamili, kifungu cha Mandiko kinapaswa kuwa na ukweli wote ambao unazungumziwa.

Kifungu cha Mandiko sahihi siyo sehemu ya tamko lililotolewa katika maelezo. Sehemu za kifungu cha Maandishi zinaweza kutumiwa kwa ajili ya kitu chochote. Tafsiri sahihi ya taarifa za Biblia ni muhimu kuliko kutumia sehemu ya aya moja kama andiko. Kwa mfano, sehemu ya Mathayo 18:17 ikitumiwa kama taarifa: "Akidharau kulisikiliza kanisa, muache yeye...". Kipande hiki cha maandishi kinaweza kutumiwa vibaya.

> "Aya za andiko hazipaswi kukatwa katwa kwa ajili ya kupata uzito au matamko yenye kusisimua."

Weka akilini mwako ukweli mmoja ambao utauzungumzia. Mtiririko ambao andiko hilo litatokea ni lazima ufikiriwe vizuri. Hii itakulinda usifanye makosa na kuhakikisha tafsiri ya Injili inafanyika ipasavyo. Mifano ya matumizi mazuri ya sehemu za vifungu vya Maandiko:

* ...damu ya agano la milele... (Waebrania 13:20)
* ...mimi ni wa nani... (Matendo 27:23)
* ...tulipatanishwa na Mungu..." (Warumi 5:10)
* ...utajiri usiopimika... (Waefeso 3:8)
* ...wana wako, Ee Sayuni wapigane na wana wako, Ee Uyunani... (Zakaria 9:13)
* ...Kila mtu kwanza huandaa divai iliyonjema;... ndipo huleta iliyodhaifu... (Yohana 2:10)

#### Urefu wa taarifa huamuliwa na dhamira yake
 
Uwe mwangalifu kuhakikisha kwamba mada imetokana na urefu wa taarifa. Isiwe fupi mno kwa sababu haitaweza kueleza vizuri dhamira. 

##### Taarifa fupi huvuta utulivu

Ni rahisi zaidi kwa waumini kukumbuka. Uwe mwangalifu katika kutumia taarifa fupi mno ambazo zinashindwa kukamilisha wazo.

##### Taarifa ndefu huwa kamili na zina mamlaka

Ni msingi kamili wa somo. Ni fursa ya kulinganisha taarifa za Biblia kwa waumini.
 
### Taarifa zinaweza kuchukuliwa kutoka katika andiko zaidi ya moja

#### Taarifa zinazo kamilisha

Neno kamilisha maana yake ni kitu kinachofanya kamili, timiza au fikisha katika utimilifu. Kamilisha siyo kupongeza jambo ambalo ni la kusifu. Maandishi yanayothibitisha au kufanya kazi pamoja katika kueleza ukweli kwa ukamilifu ni taarifa zinazokamilisha. 

Mifano ya taarifa zinazokamilisha:

* MFANO 1:
	* "Mimi ndimi mlango wa kondoo" (Yohana 10:7)
	* "tumepata kwa njia ya Imani" (Warumi 5:2)
	* "Sote tumepata njia ya kumkaribia katika Roho mmoja" (Waefeso 2:18)
	* "Kupaingia pakatakatifu kwa damu ya Yesu" (Waebrania 10:19)
* MFANO 2:
	* "Mhudumu mwuaminifu wa Kristo" (Wakolosai 1:7)
	* "Mimi Paulo nalikuwa mhudumu " (Wakolosai 1:23) (mhudumu wa Injili)
	* "Mhudumu wa kanisa" (Wakolosai 1:24-25)
* MFANO 3:
	* "utamlinda katika amani kamilifu, kwa kuwa anakutumaini:" (Isaya 26:3)
	* "Na amani ya Mungu ipitayo akili zote itawahifadhi mioyo yenu na nia zenu katika Kristo Yesu." (Wafilipi 4:7)

#### Kutofautisha Vifungu vya Maandiko

Neno tofautisha lina maana linganisha kwa kuchambua kisichofanana. Maandishi yanayoonesha zaidi ya upande mmoja au tabia ya somo ni taarifa tofauti. Ni muhimu kuelewa kwamba maandishi haya yanatofautiana na siyo kwamba yanapingana!

Mifano ya vifungu vya Maandiko vinavyotofautiana:

* MFANO 1:
	* "Maana Mungu wetu ni moto ulao" (Waebrania 12:29)
	* "Kwa maana Mungu ni upendo" (I Yohana 4:8)
* MFANO 2:
	* "acha sasa tuanguke mikononi kwa BWANA; kwa kuwa huruma zake ni za ajabu:" (2 Samweli 24:4)
	* "ni jambo la kutisha kuanguka katika mikono ya Mungu aliye hai." (Ebr. 10:31)
* MFANO 3:
	* "Mimi Bwana Mungu wako ni Mungu mwenye wivu nawapatiliza wana maovu ya baba zao," (Kutoka 20:5)
	* "Mwana hatauchukua uovu wa baba yake," (Ezekieli 18:20)

#### Vifungu vya mandiko sambamba

Neno sambamba maana yake upande kwa upande, kuelekea upande mmoja, sawasawa au inayofanana. Kulinganisha ni kuonyesha jinsi vitu vinavyofanana. Vifungu vya Maandiko ya neno moja kwa njia mbalimbali yanaweza kusemwa kwamba ni vifungu vya mandiko sambamba. 

Mifano ya vifungu vya Maandiko sambamba:

* MFANO 1:
	* Maneno "kama" katika sura ya kumi na moja ya kitabu cha Yohana yamesimama kama vilele vinavyofuatana mfululizo katika mlima mmoja (Yohana 11:9, 10, 12, 21, 40).
* MFANO 2:
	* C.H. Spurgeon alihubiri kwa maneno "nimetenda dhambi":
	* Farao aliyekuwa shupavu (Kutoka 9:27)
	* Balaamu aliyekuwa kigeugeu (Hesabu 22:34)
	* Mfalume Sauli mdhambi (I Samweli 15:24)
	* Akani akajuta (Yoshua 7:20) (samahani amekamatwa, lakini hakutubu)
	* Yuda akaumia rohoni (Mathayo 27:4) 
	* Ayubu akashangazwa na uadilifu wa Mungu (Ayubu 7:2)
	* Mwana mpotevu alitubu (Luka 15:21)

 
