# Dhamira na Hoja

## Utangulizi: Umuhimu wa wazo moja

### KUTUNGA WAZO

Neno wazo limetokana na neno la Kigiriki EIDO, ambalo maana yake ni kuona na kwa hiyo kufahamu neno linalooana na wazo ni msimamo, ambalo linatokana na tendo la kuumba. Ufafanuzi mmojawapo wa neno kuumba ni kutengeneza picha katika akili. Mawazo na fikira ni lazima yaweze kuelezwa kwa maneno. Kuhubiri kunahusu mawasiliano yanayohusu msimamo wa Biblia. Njia hiyo ya mawasiliano ni wazi kwamba ni neno linalotamkwa. 

### MAWASILIANO MAZURI YANAHITAJI KUWEPO NA MADA MOJA
 
Mada inahusu somo kuu katika ujumbe. Ni fikra au wazo kuu ambalo linapaswa kuwasilishwa kwa watu. Utajifunza katika darasa hili kwamba matumizi ya mojawapo ya mada kuu kwa mpangilio wa Biblia ni kwa manabii na makuhani. Manabii walikuwa na ujumbe kutoka kwa Mungu; waliutangaza ujumbe wa Mungu kwa mamlaka na usahihi. Mafundisho yaliyopo katika Agano Jipya yanayo mada moja. Muhubiri anapaswa kuwa na ujumbe kutoka kwa Mungu. Ipo tofauti kati ya muhubiri ambaye anajiinulia tu andiko la kwenda kufundisha na muhubiri ambaye ana ujumbe kutoka kwa Mungu. Mungu ni Mungu wa mipango na ratiba. Mungu anao ujumbe kwa ajili ya watu; unapaswa kuujua ujumbe wa Mungu kwa wakati ambao unafanya mahubiri.

### NI LAZIMA UWEZE KUWASILISHA UJUMBE WAKO KWA WATU

Ujumbe utakuwa na wazo moja kuu au mada; ile ambayo Mungu anataka kuwashushia watu wake siku hiyo. Hili siyo suala la kujaribu kuonesha ulivyo msomi au msemaji mzuri. Ni suala la kupokea ujumbe kutoka kwa Mungu halafu ukawahubiria watu ujumbe huo. Lengo la darasa hili ni kumsaidia muhubiri atoe ujumbe wa Mungu kwa watu. Ujumbe huo unatolewa kwa maneno. 

## Ni nini maana ya neno _Dhamira_?

### Ni somo ambalo mhubiri amepanga kuzungumzia

Somo hili litajibu swali: &quot;MIMI NINAZUNGUMZIA NINI?&quot; Mada au somo ndio mafundisho ambayo tutajishughulisha nayo. Mungu anao ujumbe gani kwa watu wake? Ujumbe huu au somo ndio kitu kinachoitwa mada. 

Somo la mafundisho halipaswi kuwa neno moja tu. Neno moja haliko wazi kwa hiyo halifai kukamilisha kichwa cha somo. Neno moja kama kuabudu, imani na upendo ni mapana mno kwa ajili ya kichwa cha somo. Somo linapaswa kuwekwa wazi kwa maelezo ili kukamilisha wazo. Kwa mfano kuna pande nyingi sana za upendo ambazo zinaweza kuhubiriwa katika somo moja.

Dhamira inapaswa kutokana na taarifa ya Maandiko ambayo mhubiri ameyachagua kwa ajili ya maandishi yake. kama kawaida maandishi hayo yanapendekeza mada. Maandishi ni eneo la Maandiko ambayo husomwa kabla somo halijafundishwa. Kumbuka kwamba unafundisha Neno la Mungu. Mada inapaswa kwa asili ipatikane kutoka katika Injili. Maandishi hayo hayahitaji kutupwa kwenye ubao na kupata shida kabla ya mada kutolewa ndani yake. Mada inapaswa ionekane kwa urahisi katika maandishi kama moja ya mawazo yanayotawala. Wakati wa kulitoa somo ni vizuri kutumia mara kwa mara maneno yaliyoko katika maandishi. Kumbuka kulihubiri Neno kwa sababu mamlaka yako yanatokana na hilo Neno. "Ni upuuzi kufurahia maneno na kuwa mchoyo katika ukweli."—Spurgeon.

<!--ANGALIZO: Kamusi ya Webster toleo la 10 inafafanua Neno mchoyo kama kutumia fedha kidogo sana bila kupenda.--> 

### Dhamira inaelezea makusudio mhubiri aliyonayo akilini mwake

Mhubiri anapaswa kuwa na shabaha na malengo mahususi. Usifanye kazi hovyo hovyo bila kueleweka ukitegemea kupata mafanikio. Kuhubiri hufanyika kwa makini kama mlenga shabaha. Usipolenga chochote hutapiga chochote. 

Lengo mahususi litakufanya utumie mada moja tu katika somo. Inawezekana kukawa na mada zaidi ya moja katika andishi, lakini haitakiwi kuwe na mada zaidi ya moja katika somo. 

## Faida za kuwa na Dhamira

### Dhamira hukuwezesha kuwa na mpangilio katika somo

Somo halipaswi kuwa mkusanyo wa mawazo yenye uhusiano kidogo au yasiyokuwa na uhusiano wowote. Darasa hili litakupatia mafunzo ya namna ya kugawanya somo katika visehemu vinavyofaa kufanyia kazi na ambavyo vitahubiriwa kisehemu kimoja kwa wakati mmoja. Visehemu hivi vitatajwa katika darasa hili kama vipengele vya somo. Vipengele hivi vinaweza kulinganishwa na maandalizi ya chakula ambacho kinaletwa mezani kwa awamu. 

Vipengele vya somo vinapaswa kuhusiana na mada kuu na kuendelezwa kama hatua zinavyofanyika katika safari. Unajenga katika ile mada hatua moja kwa wakati mmoja. Utaendelea kuifanunua mada kipengele kimoja kimoja ukihusisha na kilichotangulia kwa kuonesha uhusiano wake na mada kuu. 

Mada kuu inapaswa kuwekwa akilini wakati wa kuandaa somo. 

### Dhamira kuu Huweka Umoja katika Somo

Liache somo liwe ndio ujumbe mmoja wa Mungu kwa watu wake. Unahuhiri somo moja na siyo visomo vidogo. 

Ioneshe wazi mada ya somo mwanzo hadi mwisho. Mtu aliyechelewa atakuwa na uwezo wa kutambua mada ya somo? Inawezekana wasikilizaji wako wakajibu swali hili: Mhubiri anazungumzia nini? Mada inapaswa kubaki ya mwisho na yenye picha inayotawala katika akili ya msikilizaji.

### Dhamira husaidia kuweka wazi mtiririko wa mawazo katika somo

Mhubiri anapawa kufafanua vizuri mada yake kama anataka somo lake lieleweke sawasawa. Usiweke mambo mengi zaidi ya yale yanayowezekana kujadiliwa kwa wakati uliopangwa. "Anakimbiza zile nyota kumbe amekwama katika matope."—John Wesley

Eleza kwa kifupi somo utakalohubiri. Hoja ya msingi ni maneno yanayotumika katika sentensi ambayo hueleza kwa ufafanuzi somo litakalo hubiriwa. Jambo hili litaangaliwa zaidi baadaye. Iweke mada katika msimamo unaowezekana fanyia kazi sehemu moja ya ukweli kwa wakati mmoja na hifadhi sehemu yake kwa ajili ya kipindi kijacho.
			
## Aina tofauti za Dhamira

1. Kwa Mafundisho ya Bibliia—Maagizo ya mahubiri ya mafundisho ya Biblia (II Tim. 4:2).
2. Kwa historia—kuonesha eneo la kihistoria kuhusu taarifa ya Injili (kuelezea hiyo hadithi). Kuhusisha historia ili kuinua imani (uamsho mkubwa).
3. Taarifa Binafsi—Mahubiri ya mababa wa Imani na watu mashuhuri wa Mungu.
4. Ufafanuzi wa Maandiko—Ufafanuzi ni maelezo au uchunguzi wa kina wa maandishi.
5. Kinabii—Onyesha jinsi utabiri wa manabii ulivyotimia. Kwa kutumia maandiko onesha mpango wa Mungu kwa siku zijazo.

## Tukio la Biblia linalohusiana na dhamira.

### Manabii katika agano la kale walikuwa na ujumbe wa wazi kutoka kwa Mungu

Ujumbe wao ulikuwa na mada moja iliyokuwa kamili kwa wakati mmoja. Kulikuwepo na lengo maalumu kwa kila ujumbe waliotoa. Lengo mahususi lilikuwa ni kushauri watu wamrudie Mungu kupitia maonyo kuhusu hukumu inayokuja na utabiri mwingine wa matukio wa siku zijazo. 

### Yesu alihubiri kwa utaratibu wenye mpangilio mzuri na Yeye ni mfano bora kabisa wa mhubiri 

Dhamira kuu inaonekana wazi katika mafundisho ya Yesu. 

### Hotuba za mitume wa agano jipya ni matangazo ya wazo moja

Mfano uliowekwa na wafuasi wa Agano Jipya unaonesha umuhimu wa mada moja kuu. Yale mafundisho yaliilenga jamii moja na yalikuwa na ujumbe mmoja. 

### Kila kitabu cha Biblia kinaelezea mada iliyoungana

Kwa mfano, Zaburi haikupangwa vibaya na mawazo yaliyopo hayakutupwa tupwa, lakini kwa kurudia rudia njia muhimu za kufanya ibada zimeelezwa. 

## Vipengele vya dhamira

### Dhamira inapaswa kuonesha kwa urahisi somo litakalohubiriwa 

Dhamari haipaswi kuwa pana mno kwa somo linalotegemewa kufanyiwa kazi katika hotuba moja. Katika hotuba moja wazo moja lililo kamilika linapaswa kuangaliwa. 

### Dhamira ielezwe kwa njia inayoonyesha wazo waziwazi 

Tumia lugha rahisi ya kawaida unapofanya mahubiri. Mada inapaswa kueleweka vyema kwa waumini. 

### Matumizi ya dhamira moja huwasaidia waumini kuelewa ukweli wa Neno la Mungu

Dhamira moja kuu ni rahisi kukumbuka kuliko mawazo mengi yasiyohusiana. Ukijenga tabia ya kusimamia wazo moja, wasikilizaji wako watachukulia kwa usahihi uhusiano wa wazo lililooneshwa na kupata ufahamu mzuri wa ujumbe kwa ukamilifu. Iwapo wasikilizaji wako watadhani umetoka nje ya msitari au umepoteza mada yako wataacha kukusikiliza na watasubiri kwa kukosa utulivu hadi utakaporudi katika msitari wa somo lako. Watakosa mwelekeo na hamu ya kuendelea kukusikiliza iwapo watafikiri umepotea.

## Maelezo ya hoja
 
### Maelezo ya hoja ni kitu gani?

Maneno maelezo ya hoja hutumika kuelezea sentensi moja kamili ambayo hufafanua somo linaloenda kufundishwa. Ni njia ya kueleza kwamba somo litahusu nini. Ni hotuba yote ikiwa imeelezwa katika sentennsi moja iliyo kamili. Ni njia ya kuwafanya watu wafahamu unakoelekea ili waweze kukufuata. Ni mada ambayo imeelezwa waziwazi, kwa ukamilifu na kwa sentensi inayotoa mwelekeo wa somo. Maelezo ya hoja yatafupisha masomo mapana. 

### Maelezo ya hoja hukamilisha somo

Somo haliwezi kusimama peke yake. Somo linahitaji kusaidiwa ili liwe kamili. Sentensi kamili inahitaji kuwa na mwanzo na mwisho wake. Maelezo haya yaaongezea mwisho katika mwanzo. Unatakiwa ufahamu unachoenda kusema kuhusu somo lako.
 
* Somo hujibu lile swali: nitaenda kusema nini?
* Maelezo ya hoja hujibu lile swali: nitaenda kusema nini kuhusu ninachoenda kusema?

Kwa mfano, maelezo ya hoja yanaweza kuwa na uhusiano na hotuba iliyopo katika kitabu cha Warumi 10:17 inaweza kuwa: Imani ya kweli huhitaji Neno kutoka kwa Mungu na utii wa kulifanyia kazi Neno hilo. Hii hujibu swali: nitaenda kusema nini kuhusu Imani? Sentensi kamili (maelezo ya hoja) hutoa mwelekeo kwa somo.

### Maelezo ya hoja yana thamani kubwa 

Maelezo hayo ya hoja hukuwezesha kufahamu somo kamili litahusu nini? Weka ujumbe uliopokea kwa Mungu katika sentensi moja. Itakuwekea msingi mzuri kwa somo lote na kukusaidia kuweka utangulizi. Kwa sentensi moja utaweza kueleza watu unachotaka kuwafundisha. Watu watafahamu unakoenda kwa hiyo watakufuata kwa urahisi. Hali hii huwasaidia watu kuweka kumbumbu muhimu za somo na kuweza kujibu swali: &quot;Mahubiri yalihusu nini?&quot; Kwa kuwa watu wanaweza kukumbuka sehemu ya kitu walichosikia maelezo ya hoja huufunga ujumbe katika kifurushi cha kumbukumbu ili waweze kuchukua ukweli huo na kwenda nao nyumbani. 

### Mifano ya maelezo ya hoja iliyochukuliwa katika Maandiko

* Andiko: Iweni na nia iyo hiyo ndani yenu ambayo ilikuwamo pia ndani ya Kristo (Wafilipi. 2:5)  
	Hoja: Anayeamini anapaswa kuruhusu mawazo yake kuwa katika msitari mmoja na akili ya Kristo.
* Andiko: Yesu alilia (Yohana 11:35)  
	Hoja: Kutoamini kwa mwanadamu kunautia moyo wa Mungu huzuni.
* Andiko: Tutapataje kupona, tusipojali wokovu mkuu namna hii? Ambao kwanza ulinenwa na Bwana, kisha ukathibitika kwetu na wale waliosikia (Ebr. 2:3)  
	Hoja: Kwa kweli wale ambao hawafanyi chochote kuhusu roho zao wanakataa zawadi kubwa kupita zote na hawataepuka hukumu ya milele motoni.