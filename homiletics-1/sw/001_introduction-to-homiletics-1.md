Utangulizi Kwa Elimu Ya Mahubiri I

Elimu ya mahubiri ni sanaa au sayansi ya majadiliano ya didini au kuhubiri. Katika darasa hili wanafunzi watapata msaada wa namna ya kuandaa hotuba na kuhubiri. Darasa hili halitakufanya uwe mhubiri; ni Mungu peke yake anayeweza kumfanya mhubiri. Katika darasa hili wanafunzi walioitwa na Mungu watapata msaada wa kujiandaa kwa kazi ya kulihubiri Neno Takatifu. 

Utajifunza namna ya kupanga ulivyojifunza kiwe na maana moja au somo. Masomo yaliyomo katika Biblia yana dhamira moja. Dhamira ndilo somo moja la msingi au wazo ambalo litaongoza mahubiri. Kuhutubia kwa dhamira moja ndio mfumo wa Biblia. Njia hii inafanya mahubiri yaeleweke kwa urahisi kwa waumini na kupokelewa. Elimu ya mahubiri bora humsaidia mhubiri akae ndani ya ujumbe ambao Mungu amempatia kwa ajili ya watu wake.

## Kuhubiri ni kufanya kitu gani?

### Njia ya Mungu

Kuhubiri ni mawasiliano ya mazungumzo ya ukweli wa kimungu kwa lengo la kushawishi&mdash;kushauri na kuhimiza wanadamu watambue umuhimu wake. Kamusi unaelezea mahubiri kama: _kutangaza au kuweka hadharani injili_.

Kuhubiri kwa hakika siyo kuongea tu kuhusu Biblia, bali ni kupata uamuzi mioyoni mwa wanadamu. Wokovu wa Roho za watu ni moja ya malengo muhimu ya mahubiri. Mahubiri ni njia aliyochagua Mungu ya kuifikia mioyo ya wanadamu. Mungu amechagua kumtumia mwanadamu kumfikishia ujumbe wa Neno lake mwanadamu. Watenda dhambi hawatamuona Mungu kwa hekima ya mwanadamu, bali kwa kupitia mahubiri ya ujumbe wa Neno lake.

> I Kor. 1:21&mdash;Kwa maana katika hekima ya Mungu, dunia isipopata kumjua Mungu kwa hekima yake, Mungu alipenda kuwaokoa waaminio kwa upuzi wa lile Neno linalohubiriwa.

### Neno la Mungu

Katika msitari unaotangulia wa darasa hili (II Tim.4:2), Paulo alimwambia Timoteo lihubiri Neno. Mhubiri anaitwa alitangaze Neno la Mungu. Neno la Mungu ndiyo mamlaka ya mwisho. Mhubiri anapaswa kujibu kila swali kwa kutumia Neno la Mungu; analazimika kutulia katika mamlaka kuu ya Maandiko.

> II Tim. 4:2&mdash;Lihubiri Neno, uwe tayari, wakati ukufaao na wakati usiokufaa, karipia, kemea na kuonya kwa uvumilivu wote na mafundisho.
		 
Neno la Mungu lina nguvu za kuweza kubalisha maisha ya wanadamu na Neno la mahubiri linahitajika ili kupata mabadiliko hayo. Mawazo ya mwanadamu hayatabadilisha maisha. Ni sharti muhubiri atumie Neno la Mungu kama msingi wa hotuba yake. Upo uhai katika Neno la Mungu.

> Rum. 1:16&mdash;Kwa maana siionei haya Injili; kwa sababu ni uweza wa Mungu uuletao wokovu kwa kila aaminiye, kwa Myahudi kwanza, na kwa Myunani pia.

Mamlaka ya mhubiri yanapatikana katika mamlaka ya Neno la Mungu. Mhubiri ni lazima aelewe kwamba Biblia siyo maneno ya wanadamu bali ni Neno la Mungu lenye nguvu. Neno lenye nguvu maana yake Mungu amelivuvia. Mungu aliwawezesha waandishi wa Biblia; ndio kusema kwamba, Mungu alipumua kupitia watu hao Neno la uhai. Biblia Haijahusisha Neno la Mungu peke yake bali ni Neno la Mungu.

> II Petro 1:21&mdash;Maana unabii haukuletwa po pote kwa mapenzi ya mwanadamu; bali wanadamu walinena yaliyotoka kwa Mungu, wakiongozwa na Roho Mtakatifu.
 	 
### Wito wa Mungu

#### Kazi ya kuhubiri ni wito wa Mungu

Kila mwanadamu hakuitwa awe mhubiri, na kwa bahati mbaya wengi wanaojaribu kuhubiri hawajaitwa na Mungu. Muhubiri ni lazima awe ameitwa na Mungu.

> Efe. 4:11&mdash;Naye alitoa wengine kuwa mitume, na wengine kuwa manabii; na wengine kuwa wainjilisti na wengine kuwa wachungaji na waalimu;

#### Ni Mungu peke yake anaweza kumfanya mhubiri
 
Darasa hili halitakufanya uwe mhubiri. Darasa hili litakusaidia ujue namna ya kujifunza Biblia, kuandaa hotuba, na kuhubiri kile ulichojifunza. Vifaa hivi vyote havitakufanya uwe mhubiri. Mahubiri yenye maana siyo ya kuonyesha matukio tu na ukweli wa Neno la Mungu bali ni kazi ya Roho Mtakatifu kupitia katika chombo kilichoandaliwa.
	
## Kwa nini Ujifunze?

> II Tim. 2:15&mdash;Jitahidi kujionyesha kuwa umekubaliwa na Mungu, mtenda kazi asiye na sababu ya kutahayari, ukitumia kwa halali neno la kweli.

Mhubiri anahitaji uelewa mzuri wa Neno yeye mwanyewe, ili waweze kuwatangazia wengine ukweli. Darasa hili litamwezesha mwanafunzi kufahamu namna ya kujifunza Neno la Mungu na kuelewa maana ya andiko. Nguvu ya hotuba ipo katika maandalizi. Mhubiri anahitaji ujumbe kutoka kwa Mungu. Maandishi ya andiko yanapaswa kuchaguliwa kwa maombi ya kina na kufikiri. Maandishi yakisha chaguliwa na mhubiri anapaswa kujifunza taarifa hizo za andiko. Lengo ni kufahamu unakoelekea kabla ya kufika katika madhabahu. 

Darasa hili litakufundisha namna ya kuandaa ratiba ya hotuba ya msingi. Ratiba ya msingi ni njia rahisi ya kuweka dondoo za andiko ambayo umeshajifunza. Ratiba hii ya msingi ni maandiko madogo ambayo inaonesha mipaka ya hotuba. Ratiba iliyoandaliwa vizuri itasaidia katika kuhubiri kwa hotuba. 

Kila mhubiri atajenga muondoko wake wa kuhubiri na wa kuandika dondoo. Baadhi ya wahubiri watahubiri bila kuwa na dondoo chache na wengine wataandika taarifa zote kuhusu hotuba yao yote. Darasa hili litapendekeza njia rahisi ya kuandika taarifa kwa ufupi kwa ajili ya matumizi ya mhubiri. Wahubiri wengine wanaweza kutumia maandishi hayo kwa ajili ya matumizi yao binafsi na wasiyatumie kabisa wakiwa Mimbari. _Mhubiri anaweza kutumia njia yoyote lakini ni lazima ajifunze maandiko_.