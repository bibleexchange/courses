# Kusoma Neno la Mungu

> Yeremia 3:15&mdash;Nami nitawapa ninyi wachungaji wanipendezao moyo wangu, watakaowalisha kwa maarifa na fahamu.

Kazi ya mhubiri ni kuwalisha watu ukweli wa Neno la Mungu. Mhubiri anapaswa kuwafanya watu waweze kuielewa vema Biblia. Ni lazima mhubiri alielewe Neno yeye mwenyewe ndiyo aweze kuwahubiria watu wengine. Nehemia alisoma katika kitabu cha sheria, halafu akawaeleza watu maana yake ili waweze kuelewa Neno la Mungu kwa ajili matumizi yao wenyewe. Hii ndiyo maana ya mahubiri: kutangaza Neno la Mungu kwa njia ambayo watu watalipokea, watalielewa, watashawishika na kulifanyia kazi. Lengo la darasa hili ni kuwasaidia wanafunzi waweze kufahamu namna bora ya kujifunza Neno la Mungu. Hakuna njia maalumu iliyopangwa ya kujifunza; kila mhubiri ataweka utaratibu wake wa kujifunza Maandiko Matakatifu. Mhubiri anapaswa kujenga tabia ya kusoma Biblia kila siku. Mhubiri anapaswa kulijua Neno kabla ya kwenda kulihubiri. 

## Mhubiri anapaswa kuelewa maana ya andiko za Biblia
 
> II Petro 1:20&mdash;&hellip;hakuna unabii katika maandiko upatao kufasiriwa kama apendavyo mtu fulani tu.

### Kuna maana moja tu kwa andiko zilizopo katika Biblia

Biblia ni ujumbe wa Mungu kwa mwanadamu, na Mungu anafahamu kwamba alikuwa na maana gani alipompatia mwanadamu Neno lake. Roho Mtakatifu atamwezesha mwanadamu kulielewa Neno (Yohana 16:13). Mwanadamu hatapata uelewa mara moja wa Neno la Mungu. Mhubiri anaposali, na kujifunza Neno la Mungu, Mungu atamsaidia aweze kulielewa zaidi. Mhubiri ni sharti awe na uelewa angalao wa andiko anayokusudia kuihubiri. 

### Siri ya kutafsiri kwa usahihi Biblia ni kuelewa vizuri andiko kama ilivyoandikwa

Andiko kama ilivyoandikwa ni jinsi neno au sentensi ilivyowekwa kuhusiana na sentensi nzima au andiko yote. Njia bora ya kufahamu maana ya neno ni kuona jinsi neno hilo lilivyotumiwa katika sentensi.

### Kamusi inaweza kumsaidia mhubiri kujipatia uelewa mzuri zaidi wa Neno la Mungu
 
Vipo vitabu vya rejea vinavyopatikana kama kitabu cha _Strong kiitwacho Ufanuzi Kamili wa Biblia_ (Exhaustive Concordance) na kitabu cha _Vine kiitwacho Kamusi Bayana_ (Expository Dictionary) vitatusaidia kuelewa kwa lugha asilia ya Kiyunani au Kigriki kama ilivyo katika Maandiko. Vitabu hivi vinazo maana za maneno katika lugha za asilia. Matumizi ya kamusi za lugha za kawaida kama Webster kunaweza kutusaidia kuelewa maana ya maneno yaliyopo katika Injili. Kwa mfano neno &quot;mtumishi&quot; katika Warumi 1:1 ni doulos katika lugha ya asili ya Kigiriki na maana yake ni &quot;mtumishi kwa mapenzi yake&quot; au &quot;mtu aliyejichagua mwenyewe kuwa mtumishi.&quot; Paulo anasema kwamba yeye ni mtumishi wa kujichagulia mwenyewe na kwa kupenda siyo kwa kusukumwa kwa uzito wa dhambi zake. Kuangalia maana ya neno &quot;mtumishi&quot; kutasaidia kuelewa maana sahihi kwa maelezo yaliyopo. 
 
## Mhubiri anapaswa kulinganisha andiko kwa andiko

> I Wakorinto 2:13&mdash;Nayo twayanena, si kwa maneno yaliyofundishwa kwa hekima ya kibinadamu, bali yanayofundishwa na Roho, tukiyafasiri mambo ya rohoni kwa maneno ya rohoni.

Mafunzo ya Biblia hutumia mbinu ya kulinganisha Andiko kwa Andiko. Biblia inatuagiza kulinganisha vitu vya rohoni kwa mambo ya rohoni. Kama ukilinganisha aya ya Biblia na aya ya Biblia utaeleweka vizuri zaidi. Neno la Mungu litaonekana vizuri kama vipande vya fumbo moja. Andiko moja litafafanua Andiko lingine. Biblia inafaa kuilinganisha yenyewe. Hakuna mgongano katika Biblia. Alichoandika Mungu katika kitabu cha Mwanzo kinaelewana na alichoandika Mungu katika kitabu cha Ufunuo. 

### Linganisha maandishi ya Neno la Mungu yanayohusu somo moja

Itifaki ni kitabu cha orodha ya maneno katika Biblia na huonesha ni wapi yalipo ndani ya Biblia. Tumia itifaki kupata Injili zinazolihusu somo moja. Kwa mfano kama somo la kufunga limechaguliwa; utatafuta Maandiko yenye neno kufunga, funga au ufungaji na usome maandiko hayo ambayo yataelezea kuhusu mafungo. Hii itampatia mhubiri uelewa wa Biblia wa somo hilo na kumwonesha chanzo cha maneno ya kutumia awapo katika mimbari.

### Linganisha jinsi Neno moja linavyotumika kwa Maandiko tofauti tofauti

Njia nzuri ya kuelewa maana ya Neno ni kuona jinsi Neno hilo linavyotumiwa katika andiko tofauti za Injili. Kwa mfano, angalia jinsi &quot;Neno&quot; linavyotumika katika Yohana 1:1 na 1:14 na utaelewa kwamba &quot;Neno&quot; ni kumhusu Yesu.
	
### Andiko litajieleza lenyewe kama aya za Biblia zinavyolinganishwa

Neno la Mungu linao umoja kulihusu Neno lenyewe. Aya za kitabu kimoja cha Biblia zitaunga mkono ukweli unaopatikana katika aya nyingine za Biblia. Aya moja inaweza kusaidia kueleza maana ya aya nyingine. Kwa mfano:

> I Wakorinto 12:13&mdash;Kwa maana katika Roho mmoja sisi sote tulibatizwa kuwa mwili mmoja.

> Waefeso 1:22-23&mdash;Akavitia vitu vyote chini ya miguu yake, akamweka awe kichwa juu ya vitu vyote kwa ajili ya kanisa; ambalo ndilo mwili wake, ukamilifu wake, anayekamilika kwa vyote katika vyote. 

Waefeso wanaeleza kwamba kanisa ni mwili wa Kristo; na kwa kulinganisha aya hizi na I Wakorinto 12 tunaelewa kwamba &quot;mwili&quot; ni kuhusu &quot;kanisa&quot; katika aya zote mbili. 

## Mhubiri anapaswa kuandika kwa kifupi kitu alichojifunza

### Andika maana ya maneno mapya au yasiozoeleka 

Kila mmoja atajenga utaratibu wake mwenyewe wa kujifunza maneno mapya. Baadhi ya maneno ya Biblia yanayo maana tofauti katika lugha ya asili zaidi ya maana yake ya leo. Njia mojawapo ni kuwa na daftari ndogo ya maneno mapya na ufafanuzi wa maneno ya Biblia; hii itakusaidia kukumbuka maelezo yake. Jinsi muhubiri anavyoelewa zaidi kuhusu Neno la Mungu ndivyo Mungu anavyoweza kumtumia awpo katika mimbari. 

### Andiko unazojiandikia katika daftari ziwe katika lugha rahisi, wazi na zenye lengo

Sio lazima uandike kitabu ili kuwa na andiko nzuri. Panga andiko zako kwa mada na masomo. Weka orodha ya aya muhimu za maandiko zinazohusiana na somo lako. Iwapo utatumia maandishi katika mimbari hayapaswi kuwa na kila kitu ulichojifunza. andiko za somo zinapaswa kuwa fupi fupi na zenye mpangilio. Katika darasa hili tutajifunza namna ya kuandaa ratiba rahisi ya somo la kutumia katika mimbari. 

### Andika wazo au kichwa cha somo mapema utakavyoweza 

Kama hutaandika kitu mara unapokipokea unaweza usikikumbuke baadaye. Mungu anaweza akakuonyesha kitu ukiwa katika maombi au unapolisoma Neno; mambo haya yanapaswa kuandikwa na kuhifadhiwa ili uweze kujifunza au kuyatumia baadaye. 
			
### Unaweza kupata faida kwa kuitenganisha Injili katika mawazo yake

Njia nzuri ya kusoma Injili ni kuitenga katika mafungu yake muhimu kama ilivyoandikwa. Unaweza kuendelea kujifunza wazo kuu la kilichoandikwa peke yake. Lengo la mhubiri ni kushirikisha wengine sehemu moja ya ukweli au tukio kwa wakati mmoja. Kuigawa Injili katika vipande kutakusaidia kuhubiri sehemu moja ya Injili halafu ukaendelea na sehemu nyingine kisha ukaijenga yote kwa wakati. Kwa mfano Yohana 3:16 inaweza kutenganishwa katika mawazo yake makuu kama ifuatavyo:

| Sehemu ya Injili                        | Mada ya Kujifunza                           |
| --------------------------------------- | ------------------------------------------- |
| Kwa jinsi hii Mungu aliupenda ulimwengu	| upendo kubwa wa Mungu&mdash;anawapenda wote | 
| hata akamtoa Mwanaye wa pekee           | gharama kubwa ya wokovu wetu&mdash;msalaba  |
| ili kila amwaminiye                     | mahitaji makubwa&mdash;imani                |
| asipotee                                | kutoroka kubwa&mdash;kutotiwa hatiani       |
| bali awe na uzima wa milele             | zawadi kubwa&mdash;mbinguni                 |

Ukiangalia sehemu ya aya hii na ukajifunza utaielewa vizuri zaidi aya yote. Hii itakusaidia pia kuihubiri kwa kipande kimoja baada ya kingine. Utajifunza maana ya kushirikisha wengine sehemu kwa sehemu na kujenga hatua moja kwa wakati mmoja.