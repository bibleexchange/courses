# Kifungu cha Maandiko

## Matumizi ya kifungu cha maandiko

### Maana ya Neno kifungu cha maandiko

#### Neno kifungu cha Maandishi mara kwa mara hutumika kumaanisha andiko ambalo husomwa na mhubiri mwanzoni mwa somo

Ni eneo la Maandiko Matakatifu ambalo litafafanuliwa. 

#### Kifungu cha maandishi kinaweza kuwa ni zaidi ya kilichosomwa 

Hotuba inaweza kujengwa kwa kuzingatia ukurasa au sura nzima. Mhubiri anaweza kuchagua kusoma sehemu sehemu za ujumbe mrefu au akapitia kwa kusoma jinsi anavyoendelea kuikamilisha hotuba yake. 

#### Kifungu cha maandishi ni msingi wa Injili ambao juu yake mahubiri hujengwa 

Neno la Mungu ni mamlaka aliyonayo mhubiri (I Tim. 4:2). Neno la Mungu ndiyo mamlaka ya mwisho.
			
> II Timotheo 3:16&mdash;Kila andiko, lenye pumzi ya Mungu, linafaa kwa mafundisho, na kwa kuwaonya watu makosa yao, na kuwaongoza, na kuwadabisha katika haki:

#### Neno la Kilatini textus (kifungu cha maandishi) maana yake tunda la kusuka au mtandao

Maandishi ni nguo ya mahubiri. Mahubiri yamesukwa kuyazunguka Kifungu cha maandishi.

### Sababu za matumizi ya kifungu cha maandiko

#### Ipo mifano ndani ya Biblia ya namna ya kusoma andiko kabla ya kufundisha

##### Kitabu cha sheria kilisomwa kabla ya kuwaonesha watu (Neh. 8:8)

##### Yesu alisoma kitabu cha Isaya kabla ya kuwafundisha watu (Lk. 4:16-20)

##### Wafuasi wa Yesu walitumia maandiko kama msingi wa mafundisho yao

###### Petro alimnukuu nabii Yoeli siku ya Pentekoste (Mdo. 2:16-21)

###### Paulo alitumia Maandiko katika mafundisho yake (Mdo. 13:16-42)

###### Timotheo alihimizwa kulihubiri Neno (2 Tim. 4:2)

#### Yapo matukio ya kihistoria yanayotumika ya kusoma andiko kabla ya kuhubiri
 
##### Utaratibu katika Sinagogi ulihusisha usomaji wa sehemu ya Maandiko na kufuatwa na maelezo na mahubiri ya Maandiko.

##### Wahubiri wa kanisa la mwanzo walisoma vifungu vya Maandiko kabla hawajahubiri

##### Wahubiri mashuhuri katika mikutano mikubwa ya uamsho husisitiza vifungu vya maandiko yaliyosomwa kabla ya kutoa mafundisho

#### Mamlaka ya mhubiri msingi wake ni NENO LA MUNGU

##### Injili ni uweza wa Mungu uuletao wokovu (Rum. 1:16)

##### Neno la Mungu halitarudi bure (Isaya 55:11)

##### Falsafa ya mwanadamu haitaziokoa Roho za watu

### Uchaguzi wa kifungu cha Maandiko

#### Kifungu cha maandishi kinapaswa kuchaguliwa kwa kufikiria kwa uangalifu

Fanya maombi ili upate muongozo wa Roho Mtakatifu katika kuchagua maandiko. Fikiria pia kuhusu kufaa kwa maandishi unayochagua kwa kutambua waumini utakao wafundisha. Kwa mfano wimbo wa Sulemani 1:13 hautafaa katika hotuba kwa watoto wadogo. 

#### Unapaswa kuelewa mahitaji ya waumini wakati unapochagua taarifa ya Maandiko 

Kumeshatokea mikasa yoyote hivi karibuni ambayo itafanya masomo fulani yawasikitishe wasikilizaji? Kumbuka kwamba unajaribu kuwasaidia na siyo kuumiza. Wakati mwingine unalazimika kumuumiza mtu kidogo ili umsaidie, lakini haina maana kwamba kumuumiza mtu ni kusaidia. Uharibifu mkubwa umeshafanywa na wahubiri wanaotukana watu kwa Neno la Mungu. 

#### Tumia kalenda ya Kikristo unapochagua kifungu cha Maandiko 

Kwenye ufufuo jumapili watu wanatarajia kusikia hotuba kuhusu ufufuo wa Kristo. Kwenye Krisimasi, siku imewekwa kusheherekea kuzaliwa kwa Kristo, unaweza kuchagua kifungu cha Maandiko kinachohusu kuzaliwa kwa Kristo. 
 
#### Matukio ya hivi karibuni yanaweza kutumiwa kwa faida kubwa katika uchaguzi wa kifungu cha maandiko

Maafa ya kitaifa yanaweza kuwafanya watu watambue nguvu za Mungu. Unaweza kuonesha jinsi unabii wa Biblia unavyokamilika. 

#### Faida za kutumia kifungu cha Maandiko

##### Kifungu cha Maandiko huonesha kwamba unazingatia ukweli na huhamasisha mshikamano na Biblia

Kifungu cha maandiko humpa mhubiri nafasi ya kuieleza Mandiko. Kifungu cha Maandiko huzuia matumizi ya maneno yaliyo kinyume na mada isiyo ya ki-maandiko.

##### Kifungu cha Maandiko huzuia kuropoka

Kifungu cha Mandiko yataushikia ujumbe mstarini. Kifungu cha Mandiko kitamzuia mhubiri asiyumbe na kupotea njia. Njia nzuri ya kukumbuka wakati unapopoteza hatua katika mahubiri au maandalizi na kurudi katika kifungu cha Maandiko. 

## Umbile la kifungu cha maandiko

### Kifungu cha Maandiko kinapaswa kukamilisha sentensi

#### Iwapo siyo sentensi kamili, kifungu cha Mandiko kinapaswa kuwa na ukweli wote ambao unazungumziwa

Kifungu cha Mandiko sahihi siyo sehemu ya tamko lililotolewa katika maelezo. Sehemu za kifungu cha Maandishi zinaweza kutumiwa kwa ajili ya kitu chochote. Tafsiri sahihi ya taarifa za Biblia ni muhimu kuliko kutumia sehemu ya aya moja kama andiko.

Kwa mfano, sehemu ya Mathayo 18:17 ikitumiwa kama taarifa: &quot;Akidharau kulisikiliza kanisa, muache yeye&hellip;&quot;. Kipande hiki cha maandishi kinaweza kutumiwa vibaya.

"Aya za andiko hazipaswi kukatwa katwa kwa ajili ya kupata uzito au matamko yenye kusisimua."

#### Weka akilini mwako ukweli mmoja ambao utauzungumzia

Mtiririko ambao andiko hilo litatokea ni lazima ufikiriwe vizuri. Hii itakulinda usifanye makosa na kuhakikisha tafsiri ya Injili inafanyika ipasavyo.

Mifano ya matumizi mazuri ya sehemu za vifungu vya Maandiko:

* &hellip;damu ya agano la milele&hellip; (Waebrania 13:20)
* &hellip;mimi ni wa nani&hellip; (Matendo 27:23)
* &hellip;tulipatanishwa na Mungu&hellip;&quot; (Warumi 5:10)
* &hellip;utajiri usiopimika&hellip; (Waefeso 3:8)
* &hellip;wana wako, Ee Sayuni wapigane na wana wako, Ee Uyunani&hellip; (Zakaria 9:13)
* &hellip;Kila mtu kwanza huandaa divai iliyonjema;&hellip; ndipo huleta iliyodhaifu&hellip; (Yohana 2:10)

### Urefu wa taarifa huamuliwa na dhamira yake
 
#### Uwe mwangalifu kuhakikisha kwamba mada imetokana na urefu wa taarifa

Isiwe fupi mno kwa sababu haitaweza kueleza vizuri dhamira. 

#### Taarifa fupi huvuta utulivu

Ni rahisi zaidi kwa waumini kukumbuka.

Uwe mwangalifu katika kutumia taarifa fupi mno ambazo zinashindwa kukamilisha wazo.

#### Taarifa ndefu huwa kamili na zina mamlaka

Ni msingi kamili wa somo. Ni fursa ya kulinganisha taarifa za Biblia kwa waumini.
 
### Taarifa zinaweza kuchukuliwa kutoka katika andiko zaidi ya moja

#### Taarifa zinazo kamilisha

Neno kamilisha maana yake ni kitu kinachofanya kamili, timiza au fikisha katika utimilifu. Kamilisha siyo kupongeza jambo ambalo ni la kusifu. Maandishi yanayothibitisha au kufanya kazi pamoja katika kueleza ukweli kwa ukamilifu ni taarifa zinazokamilisha. 

Mifano ya taarifa zinazokamilisha:

* MFANO 1:
	* &quot;Mimi ndimi mlango wa kondoo&quot; (Yohana 10:7)
	* &quot;tumepata kwa njia ya Imani&quot; (Warumi 5:2)
	* &quot;Sote tumepata njia ya kumkaribia katika Roho mmoja&quot; (Waefeso 2:18)
	* &quot;Kupaingia pakatakatifu kwa damu ya Yesu&quot; (Waebrania 10:19)
* MFANO 2:
	* &quot;Mhudumu mwuaminifu wa Kristo&quot; (Wakolosai 1:7)
	* &quot;Mimi Paulo nalikuwa mhudumu &quot; (Wakolosai 1:23) (mhudumu wa Injili)
	* &quot;Mhudumu wa kanisa&quot; (Wakolosai 1:24-25)
* MFANO 3:
	* &quot;utamlinda katika amani kamilifu, kwa kuwa anakutumaini:&quot; (Isaya 26:3)
	* &quot;Na amani ya Mungu ipitayo akili zote itawahifadhi mioyo yenu na nia zenu katika Kristo Yesu.&quot; (Wafilipi 4:7)

#### Kutofautisha Vifungu vya Maandiko

Neno tofautisha lina maana linganisha kwa kuchambua kisichofanana. Maandishi yanayoonesha zaidi ya upande mmoja au tabia ya somo ni taarifa tofauti. Ni muhimu kuelewa kwamba maandishi haya yanatofautiana na siyo kwamba yanapingana!

Mifano ya vifungu vya Maandiko vinavyotofautiana:

* MFANO 1:
	* &quot;Maana Mungu wetu ni moto ulao&quot; (Waebrania 12:29)
	* &quot;Kwa maana Mungu ni upendo&quot; (I Yohana 4:8)
* MFANO 2:
	* &quot;acha sasa tuanguke mikononi kwa BWANA; kwa kuwa huruma zake ni za ajabu:&quot; (2 Samweli 24:4)
	* &quot;ni jambo la kutisha kuanguka katika mikono ya Mungu aliye hai.&quot; (Ebr. 10:31)
* MFANO 3:
	* &quot;Mimi Bwana Mungu wako ni Mungu mwenye wivu nawapatiliza wana maovu ya baba zao,&quot; (Kutoka 20:5)
	* &quot;Mwana hatauchukua uovu wa baba yake,&quot; (Ezekieli 18:20)

#### Vifungu vya mandiko sambamba

Neno sambamba maana yake upande kwa upande, kuelekea upande mmoja, sawasawa au inayofanana. Kulinganisha ni kuonyesha jinsi vitu vinavyofanana. Vifungu vya Maandiko ya neno moja kwa njia mbalimbali yanaweza kusemwa kwamba ni vifungu vya mandiko sambamba. 

Mifano ya vifungu vya Maandiko sambamba:

* MFANO 1:
	* Maneno &quot;kama&quot; katika sura ya kumi na moja ya kitabu cha Yohana yamesimama kama vilele vinavyofuatana mfululizo katika mlima mmoja (Yohana 11:9, 10, 12, 21, 40).
* MFANO 2:
	* C.H. Spurgeon alihubiri kwa maneno &quot;nimetenda dhambi&quot;:
	* Farao aliyekuwa shupavu (Kutoka 9:27)
	* Balaamu aliyekuwa kigeugeu (Hesabu 22:34)
	* Mfalume Sauli mdhambi (I Samweli 15:24)
	* Akani akajuta (Yoshua 7:20) (samahani amekamatwa, lakini hakutubu)
	* Yuda akaumia rohoni (Mathayo 27:4) 
	* Ayubu akashangazwa na uadilifu wa Mungu (Ayubu 7:2)
	* Mwana mpotevu alitubu (Luka 15:21)

## Kufanyia kazi kifungu cha maandiko

### Hotuba ya kutumia kifungu cha maandiko
 
#### Migawanyo

Maneno muhimu ndio yanayofanya sehemu za hotuba. Yafuatilie kwa umakini maneno yaliyoandikwa kipengele kwa kipengele. Maandishi hayo yanatenganishwa katika vifungu vinavyofaa kufanyia kazi, kwa ajili ya uchunguzi kamili. Maandishi hayo hayapasuliwi kama mtu anayevunja kwa nyundo kama mtoto anavyoweza kupasua saa. Maandishi hayo yanagawanywa kwa umakini wa mtengeneza saa. 

#### Mafanikio

Mafanikio ya kuandika hotuba yanategemea uchaguzi wa maandishi. Maandishi ya aina fulani yanafaa zaidi kuliko mengine kwa ajili ya kazi ya hotuba. Maandishi mengine ni bora zaidi kwa ajili ya kupanga mada. Maandishi yanaweza kuwekwa katika njia mbalimbali.

#### Uchambuzi

Uchambuzi sahihi wa maandishi.

> **Uchambuzi** kutenganisha, au uvunjaji wa kitu chochote hadi kupata mtungamano wake; chambua - chana katika vipande; kukagua kwa makini sehemu kwa sehemu.
> &mdash;Webster

#### Lugha sahihi

Kugawanya maandishi katika lugha yake sahihi. Kwa uwazi, kupata viungo vyake asilia katika maandishi. Tafsiri sahihi ya maneno ya maandishi. Maana yake katika lugha ya asili (kitabu cha Strong kiitwacho Mzabibu). Tafakari ya taarifa kwa maneno yaliyoko ndani ya msitari. Kutafakari taarifa ya msitari ndani ya taarifa yote.

#### Kutambua tabia ya mafundisho ya namna hii

##### Inapaswa kuwa ya kawaida na rahisi kuijenga mtiririko wa wazo kwa wazo

Usilazimishe kugawanya mahali pasipofaa panapokaribia kuvunjika.

##### Inapaswa kuwepo na maendeleo mazuri ya mawazo

Kila kipande kinapaswa kuipeleka mada hatua moja mbele kukaribia kilele. Siyo lazima kuyagawa maneno kama yanavyotokea ili mradi kunakupiga hatua katika somo lenyewe. 

<!--B. Hotuba ya kutumia kifungu cha Maandiko &mdash; Ki Mada
 
1.Migawanyo. Ugawanyaji wa somo unafanywa kwa mada, lakini kwa kuzingatia andiko. Maandiko menyewe huonesha uwezekano wa asili wa somo. (kuzingatia andiko). Wazo lililopo katika mgawanyo linaelezwa kwa kutumia maneno yaliyotolewa katika mada. (Kuelezwa kwa mada). Wazo linakuwa na umuhimu kuliko maneno katika andiko. 

2. Mafanikio. Mafanikio ya andiko la somo hutegemea ulivyooanisha muungano wa mambo mawili:
 
1) Uchambuzi sahihi ili kuamua mgawanyo wa maandishi na, 
2) Mada katika mgawanyo inapaswa kuelezwa kwa lugha sahihi inayoeleweka. &quot;mafanikio yanayotegemea muungano wa uchambuzi wa mawazo katika akili ya mhubiri&quot; &mdash; James Pattison.
 
Neno usanifu maana ni mchanganyiko au kuweka pamoja; kuunganisha sehemu ili kupata kitu kimoja; kinyume cha uchambuzi [ Ufafasnuzi unaopatikana katika kamusi ya Webster.], tenganisha vipande vya taarifa kwa lengo la kuweka sehemu zilizochambuliwa kama zilivyokuwa mwanzoni. Kunapaswa kuwepo na uendelezaji wa wazo.

3. Kutambua tabia. Mfumo wa kuandika kwa mada huhakikisha uchangamfu na mchanganyiko wa maoni katika somo. Mhubiri anashikiliwa ndani ya maneno katika andiko njia inayohakikisha msingi imara wa Biblia &mdash; lakini huruhusu pia uhuru wa kuwaza. Usikae usahau kwamba mamlaka ya mhubiri yanatoka katika lile Neno

 C.	Hotuba ya kifungu cha maandiko-kutumia kilichotolewa wazo

1. Migawanyo. Mada inapatikana katika maneno ya maandishi. Mgawanyo wa somo huamuliwa na maandishi. (Kutibu Maandishi). Mtiririko wa taarifa ndani ya maandishi huamuliwa na kilichoandikwa. Habari za ufahamu zinaweza kuwa katika maandishi na kinachoweza kuhitimishwa hutegemea kilichoandikwa. Taarifa za ufahamu kutoka katika kitabu cha Ufunuo 3:20 zinaweza kuwa:

Ufu. 3:20 &mdash; Tazama nasimama mlangoni, nabisha mtu akiisikia sauti yangu na skuufungua mlango, nitaingia kwake, nami nitakula pamoja naye na yeye pamoja nami.
Kristo yuko nje lakini hajaliacha kanisa lake. Hajaliacha, lakini amesimama akibisha hodi &quot;Tazama, nasimama mlangoni na kubisha hodi&hellip;&hellip;&quot;
Kristo anaongea kitu ambacho kanisa linahitaji kusikia, lakini kwa ujumla halitasikiliza. Wamemfungia mlango kwa hiyo anatoa wito kwa mtu binafsi &quot;&hellip;mtu akiisikia sauti yangu &hellip;&quot;
Kristo aliwafunulia watu ukweli wa Mungu ambao utamfanya mtu binafsi kushinda na kupokea ile ahadi katika mstari wa 21. &quot;&hellip;nami nitakula pamoja naye,&hellip;&quot;

Ufunuo 3:21 &mdash; Yeye ashindaye, nitampa kuketi nami katika kiti cha enzi, kama mimi nilivyoshinda nikaketi pamoja na Baba yangu katika kiti chake cha enzi. .

2. Mafanikio. Mafanikio ya maandishi ya somo la hotuba hutegemea uchaguzi wa taarifa ambazo zinakubali kuchambuliwa kwa njia hii. &quot;taarifa hiyo inapaswa iwe mapendekezo yanaweza kupatikana ndani yake yenye kuelezeka; na somo linapaswa lihifadhi kwa uaminifu maana yake, na inapowezekana maneno yale yaliyoandikwa .&quot;- Pattison.

Maana yake inapaswa kuwa wazi, inayoelezeka na kueleweka kwa urahisi kwa waumini. Maana sahihi ya taarifa za Biblia siyo kitu cha kukisia bila ushahidi wenye maelezo. Maelezo yeyote mazuri hayatapingana na ukweli wowote wa Biblia katika mstari huo au mstari mwingine wa Maandiko. Maandishi ya maelezo yanapaswa kuwa ni ukamilisho wa wazo. Kwa lugha rahisi kila kilichomo katika maandishi kinapaswa kuwa cha maana na kinachoelezeka kuonesha nia ya taarifa hiyo. 

Mafanikio mengi ya mfumo wa maandishi wa somo hutegemea uwezo wa akili ya mhubiri. Ni lazima mhubiri awe na uwezo wa kuonesha kiasi cha kutosha ukweli uliopo. Akili yenye uwezo wa kuchambua na kukubali ubishi (mjadala) ndio iliyobora kwa ajili ya mafundisho ya aina hii. Mafundisho ya namna hii huwa na mafanikio makubwa &quot;kwa wakati mmoja huchambua, hupima, ni ya ubishi (mjadala) na kurudia rudia hali ambayo inavuta usikilizaji wenye heshima.&quot;- Pattison.-->

###	Hotuba ya kutumia mada 

#### Migawanyo

Mafundisho ya somo hutegemea mada au kichwa cha habari zaidi kuliko maneno yaliyoko kwenye taarifa. Mada huonekana wazi zaidi katika mafundisho ya somo. Sehemu za somo hutengenezwa na mhubiri (jambo hili msingi wake ni mada.) Maandishi kwa asili yanapaswa kuonesha mada ijapokuwa mada inaweza kuchaguliwa kwanza. Njia inayotumika kuweka utaratibu wa maandishi itakuwa ni ya kurudia rudia kwa kuweka mkazo katika mada. Mafundisho ya somo ni lazima yaoneshe somo kwa ukamilifu. 

#### Faida za mafundisho ya somo

##### Inaruhusu kusisitiza mpaka somo likamilike

##### Inarahisisha mada kufanyiwa uchambuzi wa kutosha

##### Inaiweka akili katika mapana ambayo picha nzima huonekana

##### Mafundisho ya somo huhamasisha kwa kiasi kukubwa kutafakari vizuri BARAZA LOTE LA MUNGU
	
#### Tabia zinazotofautisha

##### Inayoonekana 

Mafunzo kwa njia ya hotuba hutoa fursa ya kutumia michoro na hadithi. 

##### Ya Msimu

Mafundisho ya somo huinua vilele vinavyofuatana hadi kufikia hatima yenye maelezo mazuri. 

##### Hushawishi

Uwezekano wa kuwepo majadiliano unapaswa kuwepo katika kila hotuba. Busara haitakiwi iachwe kwa ajili ya ubishi (mjadala). 

##### Endelevu

Mawazo yanaoneshwa, kufikiwa, na kufanyiwa marejeo. Matumizi ya kawaida yanatakiwa yapatikane katika kila somo.
			
##### Mafanikio 

Mafanikio ya mafunzo kwa njia ya hotuba hutegemea uwezo wa kusisitiza alionao mhubiri. Anapaswa kuwa mwanafunzi wa Neno la Mungu na awe na uwezo wa kupangilia namna ya kuuonesha ukweli. Nguvu za somo hili zimo katika mada iliyoko mkononi. Mafundisho ya somo yanayokubalika ni yale yanayokamilisha maonesho ya mada ambapo kila upande wake unaangaliwa vizuri.

### Hotuba ya Kufunua undani 
 
Hotuba inayoweka ukweli hadharani ni ile yenye uchambuzi kamili wa maandishi. Somo la namna hii limefanyiwa kazi kwa kina katika Mahubiri kitabu cha III na haitashughulikiwa sasa.

<!--FOOTNOTES: Ufafasnuzi unaopatikana katika kamusi ya Webster. "Charles Wesley". 2005. <http://www.bookrags.com/biography/charles-wesley/>. Ufafasnuzi unaopatikana katika kamusi ya Webster.-->