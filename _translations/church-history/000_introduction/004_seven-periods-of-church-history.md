## Vipindi saba vya historia ya kanisa

Historia ya kanisa imegawanyika katika vipindi saba. Hivi siyo vipindi vya Historia vilivyopangwa na binadamu bali ni vipindi alivyopanga Mungu mwenyewe kama ilivyoandikwa katika neno lake takatifu. Katika kitabu cha Ufunuo kuna maelezo yanayohusu makanisa saba ya Asia.

> Ufunuo 1:11&mdash;ikisema, Haya uyaonayo uyaandike katika chuo, ukayapeleke kwa hayo makanisa saba: Efeso, na Smirna, na Pergamo, na Thiatira, na Sardi, na Filadelfia, na Laodikia.

Makanisa haya saba yanayotajwa katika Ufunuo 2:1 hadi Ufunuo 3:22 yamesimuliwa sambamba na vipindi saba vya historia ya kanisa. Hivi ni vipindi vilivyotabiriwa na mitume kuhusianana historia ya kanisa kuanzia karne ya kwanza wakati wa Kristo hadi kipindi leo. Ni muhimu kutambua kwamba vipindi hivi huingiliana na baadhi ya mambo yanayokuwepo katika kila kipindi yanakuwa na mtu fulani anayekiongoza ambaye hukipatia kipindi hicho jina na uzito unaofaa kuwekwa katika historia.

Ufunguo wa kuweza kuelewa makanisa haya saba ni ulinganisho wa mambo yaliyotokea katika vipindi hivyo saba na maelekezo yaliyotolewa katika kitabu cha Ufunuo kuhusu makanisa hayo. Aya zilizomo katika kitabu cha Ufunuo zitakuwa ni taarifa muhimu katika mafunzo haya. Kila moja ya makanisa haya saba linahusiana na kipindi kimoja cha historia. Tutakapoanza kujifunza kuhusu kanisa moja moja na kupata maelezo yake tutalinganisha na kipindi cha historia kwa wakati huo ili kuona jinsi makanisa haya saba yanavyoshabihiana na vipindi saba vya historia ya kanisa. Kila jina la kanisa mojawapo kati ya makanisa haya lina maana inayo wiana na kipindi ambacho inakielezea kwa ujumla.

Ifuatayo ni orodha ya vipindi saba ikionesha jina la kanisa na maana yake. Yapo pia maelezo ya matukio yanayoonesha mwanzo na mwisho wa kipindi hicho pamoja na tarehe zinazohusika. (Hutalazimika kukariri tarehe hizo zilizotolewa kwa ajili ya matumizi binafsi ya mwanafunzi katika somo.)

### KANISA LA KITUME — a Kiefeso — "inayovutia"

MWANZO: Tangu siku ya Pentekoste mwaka wa 30 BK

MWISHO: Hadi kukamilishwa kwa Agano Jipya kwenye mwaka wa 100 BK

Kipindi cha kwanza tutakachojifunza ni kipindi cha Mitume ambacho kina uwiano na kanisa la Efeso. Neno Efeso maana yake ni inayovutia. Efeso inaelezewa kama kanisa la mfano. Yesu anayatia makanisa moyo na kuyapa maagizo yote. Yesu anasema mambo mazuri sana kuyahusu makanisa na maelezo yake ni ya kuvutia (Ufunuo 2:1&ndash;7). Yesu anakemea kanisa hili na kuwaambia kwamba kanisa limeacha upendo wake wa kwanza. Kanisa la mwanzo halikuwa na mwelekeo wa kimisionari. Kulikuwa hakuna upendo kwa roho za wanadamu. Mungu aliruhusu mateso kwa walioamini na matokeo yake walitawanyika na kusambaza Injili katika eneo kubwa.

### KANISALA MATESO — Smirna — "lililopondwa"

MWANZO: Kuanzia kukamilishwa Agano Jipya kwenye mwaka 100 BK

MWISHO: Hadi kutolewakwa Hati ya Constantino mwaka 313 BK

Kipindi chamateso kina uwiano na kanisa la Smirna. Neno Smirna maana yake iliyogandamizwa au iliyopondwa. Hiki ni kipindi cha mateso makuu kwa kanisa. Kanisa liligandamizwa mno chini ya Ufalme wa Kirumi.

### KANISA LA KIFALME — Pergamo — "lililoolewa"

MWANZO: Kuanzia kutolewa kwa Hati ya Constantino mwaka 313 BK

MWISHO: Hadi anguko la Roma mwaka 476 BK

Neno la Ufalme linahusiana na mfalme au mtawala. Kipindi cha kifalme kina uwiano na kanisa la Pergamo. Hiki ni kipindi ambacho mfalme alikuwa na ushawishi mkubwa sana ndani ya kanisa. Neno Pergamo maana yake ni lililoolewa. Hiki ni kipindi ambacho kanisa lilianza kuelewana na wasioamini. Kanisa liliolewa na upagani. Jina la kanisa hili linaelezea hali muafaka iliyokuwepo wakati huo. Huu upagani baadaye uligeuka ukawa kanisa la Katoliki la Roma. Hatutajifunza historia ya kanisa Katoliki ila tutaangalia jinsi gani hali hiyo ilivyoathiri kanisa la kweli.

### KANISA LA ZAMA ENZI ZA KATI — Thiatira — "kujitolea daima"

MWANZO: Tangu anguko la Roma mwaka 476 BK

MWISHO: Hadi anguko la Constatinopo mwaka 1453 BK

Zipo semi nyingi za kihistoria ambazo zitatumika katika somo hili. Zama za enzi za Kati zinauwiano na kanisa la Thiatira. Neno Thiatira maana yake ni kujitolea daima. Wakati huu kanisa Katoliki lilikuwa na mamlaka makubwa katika bara la Ulaya. Maneno kujitolea daima yanaelezea kuhusu mkate katika misa ya kanisa Katoliki. Wakatoliki hudanganya kwamba Yesu hutolewa sadaka kila wiki wakati wa misa. Jina Pergamo huelezea zaidi kilichotokea kipindi hicho.

### KANISA LILILOTENGENEZWA — Sardis — "mabaki"

MWANZO: Tangu anguko la Constantinipo mwaka 1453 BK

MWISHO: Hadi mwisho wa vita vya miaka 30 mwaka 1678 BK

Kipindi hiki kina uwiano na kanisa la Sardi. Neno Sardi maana yake ni mabaki. Bado kulikuwa na waliobaki wakimhudumia Mungu. Yesu aliwaambia waimarishe vitu vilivyobakia. Huu ni wakati ambao Mungu aliwatumia watu kama Martin Luther kusimamia nakupigana na wimbi la ukatoliki na walihubiri kwamba wenye haki wataishi kwa imani yao. Mungu aliamsha wanaume katika eneo lote la Ulaya ili walirudishe Neno la Mungu kanisani. Kipindi cha Zama za Enzi za Kati kilikuwa cha giza. Hata dunia inakikumbuka kipindi hicho kama enzi za giza. Mungu aliwasha taa yake. Mwanga huo ndio ulioiondoa Ulaya katika enzi za giza.

### KANISA LA KISASA— Philadelfia — "Upendo wa kindugu"

MWANZO: Kuanzia mwisho wa vita ya miaka30 mwaka 1678 BK

MWISHO: Hadi katika karne ya ishirini miaka ya 1950 BK

Kipindi cha kisasa kinao uhusiano na kanisa la Philadelfia. Neno Philadelfia maana yake niupendo wa kindugu. Hiki ni kipindi cha uamsho wa hali ya juu na umisionari ulienea sehemu nyingi. Hadi kufikia kipindi hiki kulikuwa hakuna jitihada mahususi zilizofanyika za kuieneza Injili duniani kote. Wakati huu ndio David Livingstone alianzisha vituo vingi vya umisionari katika bara la Afrika.

### KANISA LA BAADA YA KISASA — Laodikia — "utawala wa watu"

MWANZO: Kwanzia karne ya ishirini miakaya 1950 BK

MWISHO: Hadi siku yaleo

Tunatumia jina la Biblia kukielezea kipindi hiki. Neno Laodikia lina maana ya utawala wa watu. Siku hizi makanisa mengi yanaendeshwa na watu na siyo wachungaji. Kipindi hiki kinaelezwa vizuri zaidi katika jina lake—utawala wa watu. Yesu alilielezea kanisa hili kama ambalo ni vuguvugu. Hali halisi ya kanisa hili kwa ujumla kama liko vuguvugu kali.

Kila moja la haya makanisa saba lilielezwa na mitume kama kipindi kitakachokuwepo katika kanisa. Yohana alipokea kitabu cha Ufunuo kama mwaka wa 100 BK. Sasa tunaishi katika kipindi cha Laodeshi. Hili siyo somo la habari zisizokuwa hai na tarehe zisizokuwa na maana. Tunahitaji kuelewa neno la Mungu. kwa kufahamu maana halisi ya haya makanisa saba yaliyosimuliwa katika kitabu cha Ufunuo natunaweza kuelewa kwamba Yesu alipokuwa akizungumzia siku zetu alilikebehi kanisa la Laodeshi.

Tutasoma kila kipindi katika vipindi hivi 7 peke yake. Sura hii ilikuwa ni muhtasari tu wamafunzo yatakayofundishwa.

KANISA LA MITUME — Efeso — inayovutia

KANISA LA MATESO — Smirna — iliyopondwa

KANISA LA KIFALME — Pergamo — iliyoolewa

KANISA LA ZAMA ENZI ZA KATI — Thiatira — kujitolea daima

KANISA LILILOTENGENEZWA — Sardi — Mabaki

KANISA LA KISASA — Philadelfia — upendo wa kindugu

KANISA LA BAADA YA KISASA — Laodeshia — utawala wa walei — watu